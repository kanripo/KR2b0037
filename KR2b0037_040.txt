# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:43.196625
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷四十一
<pb:KR2b0037_WYG_040-1a>¶
欽定四庫全書¶
御批厯代通鑑輯覽卷四十一¶
南北朝¶
(辛齊和帝寶融中興/巳元年魏明帝二年)春正月齊南康王寶融稱相國蕭¶
衍發襄陽¶
　齊南康王稱相國以簫穎冑為左長史蕭衍為征東¶
　將軍衍發襄陽留弟偉(字文/違)總府州事憺(字僧/逹)守壘¶
　城(附近大/城之壘)¶
<pb:KR2b0037_WYG_040-1b>¶
魏彭城王勰歸第以咸陽王禧為太保北海王詳為大¶
將軍錄尚書事于烈為領軍¶
　魏太尉咸陽王禧不親政務驕奢貪淫魏主惡之禧¶
　遣奴就領軍于烈求羽林虎賁烈以無詔拒之禧復¶
　遣謂曰吾天子叔父身為元輔有所求須與詔何異¶
　烈厲色曰烈非不知王之貴也奈何使私奴索天子¶
　羽林烈頭可得羽林不可得禧怒以烈為恒州刺史¶
　烈遂稱疾不出北海王詳宻以禧過惡白魏主且言¶
<pb:KR2b0037_WYG_040-2a>¶
　彭城王勰大得人情不宜久輔政魏主然之詔勰以¶
　王歸第禧進位太保詳為大將軍錄尚書事復以于¶
　烈為領軍軍國大事皆得參焉魏主不能親決庶務¶
　委之左右於是偉臣茹皓(字禽竒/吳人)趙修(字景業/趙郡人)及外¶
　戚髙肇等始用事魏政浸衰(已而禧以謀反伏誅/主由是益疎忌宗室)¶
三月齊相國南康王寳融廢其君寶卷為涪陵王而自¶
立(是為齊/和帝)¶
　齊南康王寶融即位於江陵改元以蕭穎胄為尚書¶
<pb:KR2b0037_WYG_040-2b>¶
　令荆州刺史蕭衍為左僕射征東大將軍都督征討¶
　諸軍假黄鉞夏侯詳為中領軍封寶卷為涪陵王寶¶
　卷以陳伯之為江州刺史西擊荆雍四月蕭衍出沔¶
　命王茂等逼郢城寶卷遣軍救之屯巴口(巴水入江/之口也巴)¶
　(水今謂之巴河出黄州府羅/田縣南流至黄岡縣入江)六月西臺(江陵在西/故曰西臺)遣¶
　席闡文勞衍軍齎穎胄等議詣衍謂宜請救於魏衍¶
　曰若郢州既拔席卷沿流自然風靡丈夫舉事欲清¶
　天步擁數州之兵以誅羣小懸河注火奚有不滅豈¶
<pb:KR2b0037_WYG_040-3a>¶
　容北面請救戎狄以示弱於天下卿為我輩白鎮軍¶
　前途攻取但以見付借鎮軍靖鎮之耳已而東軍¶
　進屯加湖(在漢陽府黄/陂縣東南)衍遣王茂等乗水漲襲之加¶
　湖潰(城名在漢/陽東北)郢城降衍以韋叡行郢府事郢人安¶
　之(先是郢城被圍郢州刺史張冲與竟陵太守房僧/寄悉力拒守會冲及僧寄相繼病卒七卒死者什)¶
　(七八冲子孜與諸將議降冲故吏房長瑜曰前使君/忠貫昊天郎君但當坐守畫一以荷析薪若天運不)¶
　(與亦當幅巾待命下從使君孜不從/遂以郢城降  張冲字思約劭之孫)¶
秋七月齊雍州刺史張欣泰(字義亨/興世子)謀立建安王寶寅¶
<pb:KR2b0037_WYG_040-3b>¶
不克而死¶
　齊涪陵王寶卷作芳樂苑窮極竒麗(苑中山石皆望/五采望民家有)¶
　(好樹美竹則毁舊撤屋而徙之於苑中立市使宫人/宦者共為稗販以□貴妃為市令自為錄事小有得)¶
　(失妃則與杖又好巫覡左右詐云見先帝大嗔不許/數出寶卷大怒抜刀尋之既不見乃縛菰為髙宗形)¶
　(北向斬之/懸首苑門)雍州刺史張欣泰與弟欣時宻謀結胡松¶
　及王靈秀鴻選(鴻姓/選名)等誅諸姦倖廢寶卷㑹寶卷遣¶
　中書舍人馮元嗣救郢茹法珍梅蟲兒李居士楊明¶
　泰送之於中興堂(即新亭宋孝武即/位於此因改名)欣泰等使人于¶
<pb:KR2b0037_WYG_040-4a>¶
　坐殺元嗣明泰傷蟲兒居士法珍等散走靈秀詣石¶
　頭迎建安王寶寅向臺城百姓數千人皆空手隨之¶
　欣泰聞事作馳入宫會法珍得返閉門上仗鴻選不¶
　敢發寶寅至杜姥宅(在上元縣北晉成帝杜/后母立第於此因名)曰已暝¶
　人皆潰去寶寅逃三日乃出泣言受制不自由寶卷¶
　復其爵位欣泰與胡松皆被誅¶
九月齊蕭衍引兵東下¶
　衍既克郢城諸將欲頓兵夏口衍以為宜乗勝直指¶
<pb:KR2b0037_WYG_040-4b>¶
　建康張𢎞策庾域亦以為然乃命衆軍即日上道(緣/江)¶
　(至建康凡磯浦村落軍行宿次立/頓處所𢎞策逆為圖畫如在目中)遂克尋陽(時陳伯/之鎮江)¶
　(州衍曰用兵未須實力所聽威聲耳加湖之潰尋陽/人情理宜恟懼可傳檄而定也乃遣使說伯之許即)¶
　(用為江州伯之雖許歸附而云大軍未須遽下衍曰/伯之首鼠及其猶豫急往遥之乃引兵至尋陽伯之)¶
　(束甲請罪初巴東王子響之亂司馬席恭祖被殺至/是其子謙以新蔡太守從伯之鎮晉陽伯之將降謙)¶
　(曰我家世忠貞有殞不二伯之殺之衍以/伯之為江州刺史其子虎牙為徐州刺史)齊主寶融¶
　詔衍若定京邑得以便宜從事衍留鄭紹叔守尋陽¶
　引兵東下謂曰卿我之蕭何寇恂也比克建康紹叔¶
<pb:KR2b0037_WYG_040-5a>¶
　督江湘糧運未嘗乏絶¶
魏築洛陽諸坊¶
　魏司州牧廣陵王嘉(太武/之孫)請築洛陽三百二十三坊¶
　各坊三百步曰雖有暫勞姦盜永息詔發畿内夫五¶
　萬人築之四旬而罷¶
魏立后于氏¶
　后烈弟勁之女也烈方為領軍總心膂之寄故立之¶
冬十月齊蕭衍圍建康¶
<pb:KR2b0037_WYG_040-5b>¶
　蕭衍之克江郢也涪陵王寶卷遊騁如故聞至近道¶
　聚兵為固守之計衍遣曹景宗等進頓江寧擊破李¶
　居士於新亭因乗勝而前新亭城主江道林引兵出¶
　戰禽之於陳衍至新林遣吕僧珍據白板橋(在江寧/縣西南)李¶
　居士帥鋭卒萬人直來薄壘越塹抜柵僧珍分人上¶
　城矢石俱發自帥馬步三百人出其後城上人復踰¶
　城而下内外夾擊居士敗走十月寶卷遣將軍王珍¶
　國(字徳重廣/之子也)將精兵十萬陳于朱雀航南宦官王寶¶
<pb:KR2b0037_WYG_040-6a>¶
　孫持白虎幡督戰開航背水以絶歸路衍軍小却王¶
　茂下馬單刀直前其甥韋欣慶執鐵纒矟以翼之衝¶
　擊東軍應時而陷曹景宗縱兵乗之吕僧珍縱火焚¶
　營將士皆殊死戰鼔譟震天地珍國等不能抗軍遂¶
　大潰衍長驅至宣陽門諸將移營稍前寶卷將軍徐¶
　元瑜以東府城降李居士以新亭降衍鎮石頭寶卷¶
　閉門自守衍命諸軍築長圍守之¶
十一月齊尚書令巴東公蕭穎胄卒(諡獻/武)¶
<pb:KR2b0037_WYG_040-6b>¶
　穎胄既卒由是衆望盡歸於衍(先是齊邑東巴西二/郡不從穎冑之命引)¶
　(兵破硤口進至上明穎冑遣蔡迫恭拒之相持不決/穎胄憂憤而卒已而巴軍聞建康已危衆潰而降)¶
　(上明注見前蔡道恭/字懷儉南陽冠軍人)¶
魏以任城王澄都督淮南軍事¶
　魏鎮南將軍元英上書曰蕭寶卷驕縱日甚虐害無¶
　辜其雍州刺史蕭衍掃土興兵順流東下唯有孤城¶
　更無重衞乃皇天授我之日臣乞躬帥步騎三萬直¶
　至沔陽據襄陽之城斷黑水(今襄陽府穀城縣東有/黑水河與光化縣接界)¶
<pb:KR2b0037_WYG_040-7a>¶
　之路長驅南出進拔江陵則三楚可收岷蜀斷絶又¶
　命揚徐聲言俱舉建業窮蹙文軌可齊不報車騎大¶
　將軍源懷(本名思禮/賀之子)亦言廣陵淮隂觀望得失宜東¶
　西齊舉以成席卷之勢若使蕭衍克濟上下同心豈¶
　惟後圖之難亦恐揚州危逼(是月魏東豫州刺史田/益宗侵齊戰于赤亭齊)¶
　(人敗績齊赤亭在黄州府麻城縣東南水經注/舉水逕  安郡西厯赤亭下謂之赤亭水即此)¶
十二月齊人弑涪陵王寶卷蕭衍入建康以太后令追¶
廢寶卷為東昏侯自為大司馬承制¶
<pb:KR2b0037_WYG_040-7b>¶
　是時建康城中實甲猶七萬人寶巻悉以軍士委王¶
　珍國使兖州刺史張稷(字公喬/瓌之弟)為之副(寶卷尊蔣子/文之神為靈)¶
　(帝迎入後堂使巫禱祀寶卷于殿中騎馬出入/以金銀為鎧甲飾以孔翠晝眠夜起一如平常)長圍¶
　既立屢戰不勝尤惜金錢不肯賞賜雕鏤雜物倍急¶
　于常衆情怨怠皆思早亡莫敢先發法珍蟲兒説寶¶
　卷曰大臣不留意使圍不解宜悉誅之珍國及稷懼¶
　禍謀弑寶卷使後閤舍人錢强夜開雲龍門珍國稷¶
　引兵入殿御刀豐勇之為内應寶卷方在含徳殿作笙¶
<pb:KR2b0037_WYG_040-8a>¶
　歌兵入斬之稷召僕射王亮(字奉叔瑩/從父弟)等令百僚署¶
　牋以黄油裹寶卷首遣博士范雲等送詣石頭右衛¶
　將軍王志(字次道僧/䖍之子)歎曰冠雖弊何可加足取庭中¶
　樹葉挼服之偽悶不署名衍覽牋無志名心嘉之衍¶
　與雲有舊即留參帷幄使張𢎞䇿先入清宫封府庫¶
　圖籍時城内珍寶委積𢎞業禁勒部曲秋毫無犯收¶
　潘妃及法珍蟲兒等四十一人皆以屬吏以宣徳太¶
　后(文恵太子妃鬰林王尊為皇太后明帝即/位出居鄱陽王故第王為號曰宣徳宫)令追廢¶
<pb:KR2b0037_WYG_040-8b>¶
　寶卷為東昏侯以衍為大司馬錄尚書事依晉武陵¶
　王遵承制故事百僚致敬以王亮為長史衍入閱武¶
　堂下令大赦凡昏制謬賦淫刑濫役悉皆除盪(潘妃/有國)¶
　(色衍欲留之以問領軍王茂茂曰亡齊者/此物留之恐為外議乃并法珍等誅之)¶
齊大司馬衍執豫州刺史馬仙琕(字靈馥扶/風郡人)吳興太守¶
昻(字千里/凱之子)既而釋之¶
　齊蕭衍之東下也豫州刺史馬仙琕擁兵百萬衍使¶
　其故人姚仲賔説之仙琕斬于軍門以狥衍圍宫城¶
<pb:KR2b0037_WYG_040-9a>¶
　州郡皆請降吳興太守袁昻獨拒境不受命(衍使江/革為書)¶
　(與昻曰竭力昏主未足為忠家門屠滅非所/謂孝豈若翻然改圖自招多福昻復書拒之)及建康¶
　平衍使豫州刺史李元履巡撫東土敕勿以兵威陵¶
　辱昻元履至宣衍㫖昻亦不請降開門撤備而已仙¶
　琕聞臺城不守號泣謂將士曰我受人任寄義不容¶
　降君等皆有父母我為忠臣君等為孝子不亦可乎¶
　乃悉遣兵出降餘壯士數十閉門獨守俄而兵入仙¶
　琕令士皆持滿兵不敢近日暮仙琕乃授弓曰諸軍¶
<pb:KR2b0037_WYG_040-9b>¶
　但來見取我義不降乃遣送石頭衍釋之使待袁昻¶
　至俱入曰令天下見二義士皆厚遇之¶
(壬齊中興二年梁高祖武帝蕭衍天監/午元年魏景明三年  是嵗齊亡梁代)春正月齊大司¶
馬衍迎宣徳太后入宫稱制二月衍自為相國封梁公¶
加九錫尋進爵為王¶
　初衍與范雲沈約任昉同在竟陵王西邸至是引雲¶
　為諮議約為司馬昉為記室參謀議謝朏何𦙍先棄¶
　官居家衍奏徴為軍諮祭酒朏𦙍皆不至衍内有受¶
<pb:KR2b0037_WYG_040-10a>¶
　禪之志沈約進曰齊祚已終明公當承其運雖欲謙¶
　光不可得已衍曰我方思之約曰公初建牙樊沔此¶
　時應思今王業已成何所復思若天子還都公卿在¶
　位則君臣分定無復異心豈復有人方更同公作賊¶
　衍然之召雲等告之雲對畧同約㫖衍曰卿明早將¶
　休文更來雲出語約約曰卿必待我雲許諾而約先¶
　期入衍命草具其事約乃出懷中詔書幷諸選置雲¶
　至殿門不得入約出問曰何以見處約舉手向左(謂/左)¶
<pb:KR2b0037_WYG_040-10b>¶
　(僕/射)雲笑曰不乖所望有頃衍召雲入曰我起兵三年¶
　矣諸將不為無功然成帝業者卿二人也於是衍以¶
　詔進位相國掦州牧封十郡為梁公備九錫置百司¶
　已復進爵為王¶
蕭衍以沈約為梁僕射范雲為梁侍中¶
　衍納東昏余妃頗妨政事范雲以為言未從雲與將¶
　軍王茂同入見雲曰昔沛公入關婦女無所幸此范¶
　増所以畏其志大也今明公始定建康海内想望風¶
<pb:KR2b0037_WYG_040-11a>¶
　聲奈何襲亂亡之迹以女徳為累乎茂起拜曰雲言¶
　是也公必以天下為念不宜留此衍黙然雲即請以¶
　余氏賚茂衍許之賜雲茂錢各百萬¶
三月蕭衍殺齊邵陵王寶攸(字智宣明/帝第九子)等三人鄱陽王¶
寶寅出奔魏¶
　先是衍以齊湘東王寶晊(安陸王/緬之子)好文學忌之誣為¶
　謀反并其弟寶覽寶宏皆殺之至是役殺邵陵王寶¶
　攸晉熙王寶嵩(字智靖明/帝第十子)桂陽王寶貞(明帝第/十一子)鄱陽¶
<pb:KR2b0037_WYG_040-11b>¶
　王寶寅穿牆夜出遁匿山澗晝伏宵行抵夀陽之東¶
　魏任城王澄以車馬迎之待以客禮寶寅請喪君斬¶
　衰之服澄以喪兄齊衰之服給之仍帥官僚赴弔寶¶
　寅居處有禮澄深器重之¶
齊主發江陵以蕭憺都督荆湘六州軍士¶
　齊主東歸以蕭憺為荆州刺史荆州軍旅之後公私¶
　空乏憺厲精為治廣屯田省力役存問兵死之家供¶
　其困乏自以年少居重任謂佐吏曰政之不臧士君¶
<pb:KR2b0037_WYG_040-12a>¶
　子所宜共惜吾今開懷卿其無𨼆于是人人得盡意¶
　民有訟者皆立前待符敎决于俄頃曹無留事荆人¶
　大悦¶
夏四月齊梁王蕭衍稱皇帝(是為梁髙/祖武帝)廢齊主為巴陵¶
王遷太后于别宫封拜功臣有差(齊自髙帝代宋至和/帝凡七主合二十三)¶
(年/)¶
　齊主至姑孰下詔禪位于梁四月宣徳太后遣尚書¶
　令亮等奉璽綬詣梁宫梁王即位于南郊贈兄懿為¶
<pb:KR2b0037_WYG_040-12b>¶
　丞相封長沙王諡曰宣武奉齊主為巴陵王宫於姑¶
　孰奉宣徳太后為齊文帝妃封文武諸臣車騎將軍¶
　夏侯詳等十五人為公侯以王亮為尚書令王瑩(字/奉)¶
　(光亮從/父兄)為中書監沈約為僕射范雲為吏部尚書¶
梁主蕭衍弑巴陵王于姑孰齊御史中丞顔見逺(晉侍/中含)¶
(之七世/子孫)死之¶
　梁主欲以南海郡為巴陵國徙王居之沈約曰不可¶
　慕虚名而受實禍梁主領之乃使所親鄭伯禽詣姑¶
<pb:KR2b0037_WYG_040-13a>¶
　孰以生金進王王曰我死不須金醇醪足矣乃飲沉¶
　醉伯禽就摺殺之王之鎮荆州也琅邪顔見逺為錄¶
　事參軍及即位為御史中丞既禪位見逺不食數日¶
　而卒梁主聞之曰我自應天從人何預天下士大夫¶
　事而顔見逺乃至於此乃以蕭寶義(字智勇明/帝長子)為巴¶
　陵王使奉齊祀(寶義㓜有廢疾不/能言故獨得全)¶
梁徴謝朏何𦙍何㸃不至¶
　梁徴謝朏何𦙍為光禄大夫何㸃為侍中𦙍㸃終不¶
<pb:KR2b0037_WYG_040-13b>¶
　就¶
梁置謗木肺石函(周禮大司冦以肺石逹窮民注赤石/也沈括石形如垂肺肺主聲所以逹)¶
(寃/也)¶
　梁主詔公車府謗木肺石各置一函若肉食莫言欲¶
　有横議(謂在位者不言而布/衣處士欲議朝政)投謗木函若有功勞¶
　才器寃沉莫逹者投肺石函(梁主身服澣濯之衣常/膳惟以菜蔬每簡長吏)¶
　(務選廉平皆召見于前勗以政道小縣令有能遷/大縣大縣有能遷二千石由是廉能莫不知勸)¶
五月盜入梁宫捕得伏誅¶
<pb:KR2b0037_WYG_040-14a>¶
　齊東昏侯嬖臣孫文明等夜帥其徒作亂燒神虎門¶
　總章觀殺衛尉張𢎞䇿復燒尚書及雲龍門軍司馬¶
　吕僧珍以宿衛兵拒之不能却梁主戎服御前殿曰¶
　賊夜來是其衆少曉則走矣命擊五鼓賊謂已曉散¶
　走會將軍王茂等引兵赴救悉捕誅之¶
梁江州刺史陳伯之反兵敗奔魏¶
　伯之目不識書與奪决于主者豫章鄧善(為别/駕)河南¶
　褚緭(自建康/投之)及其鄉人朱龍符並乗伯之愚闇恣為¶
<pb:KR2b0037_WYG_040-14b>¶
　姦利梁主聞之遣人代繕伯之不受命繕于是日夜¶
　説伯之反緭等共贊成之伯之乃集府州僚佐詐為¶
　齊建安王寶寅書示之且云我荷明帝厚恩誓死以¶
　報即命纂嚴召臨川内史王觀(僧䖍/之孫)為長史觀不應¶
　命豫章太守鄭伯倫起兵拒守梁主以王茂為江州¶
　刺史帥衆討之伯之引兵趣豫章攻不能下王茂軍¶
　至伯之表裏受敵遂敗走間道渡江與其子虎牙及¶
　緭等俱奔魏¶
<pb:KR2b0037_WYG_040-15a>¶
六月梁益州刺史劉季連反¶
　梁主以鄧元起(字仲居南/郡當陽人)為益州刺史遣左右送劉¶
　季連子弟三人入蜀諭㫖季連受命飭還裝元起乃¶
　之官初季連為南郡不禮于元起都錄朱道琛有罪¶
　季連欲殺之逃匿得免至是道琛為元起典籖既至¶
　言語不恭見人器物輙奪之有不獲者語曰會當屬¶
　人何須苦惜于是軍府大懼謂元起必誅季連禍及¶
　黨與季連亦懼乃召兵算之有精甲十萬歎曰據天¶
<pb:KR2b0037_WYG_040-15b>¶
　險之地握此彊兵進可以匡社稷退不失作劉備捨¶
　此安之遂召佐史矯稱齊宣徳太后令聚兵反收道¶
　琛殺之元起至巴西季連遣其將李奉伯拒戰敗還¶
　成都季連閉城固守元起圍之(明年成都食盡人相/食季連肉袒請降元)¶
　(起待之以禮遂還建/康梁主赦為庶人)¶
秋八月梁定正雅樂¶
　梁主素善鍾律欲釐正雅樂乃自制四器名之為通¶
　(一曰元英通二曰青陽通/三曰朱明通四曰白藏通)每通施三絃黄鍾絃用二¶
<pb:KR2b0037_WYG_040-16a>¶
　百七十絲長九尺(黄鍾律長九寸引/而伸之為九尺)應鍾絃用一百¶
　四十二絲長四尺七寸四分差彊(即上生下生三分/益一三分損一之)¶
　(數/)因以通聲轉推月氣悉無差違而還得相中又制¶
　十二笛(竹之屬漢武/時邱仲所作)黄鍾笛長三尺八寸應鍾笛長¶
　二尺三寸中間十律以是為差以寫通聲飲(去聲韻/會舉要)¶
　(度聲/曰飲)古鍾玉律並皆不差于是被以八音施以七聲¶
　(宫商角徵羽/及變宫變徵)莫不和韻先是宫懸止有四鎛鍾(特懸/者為)¶
　(鏄/鍾)雜以編鍾(小鍾也上下各/八縣于一簴)編磬(亦十六枚/而同簴)衡鍾(鍾/大)¶
<pb:KR2b0037_WYG_040-16b>¶
　(于/鎛)凡十六簴(鍾之拊/縱曰簴)至是始設十二鏄鍾(應十二/辰之位)各¶
　有編鍾編磬凡三十六簴而去衡鍾四隅植建鼓(大/鼔)¶
　(也一名植鼓植/木而旁懸鼔焉)¶
冬十一月梁立子統(字徳/施)為太子¶
　統生五嵗能徧誦五經¶
梁大旱飢¶
　是嵗江東大旱斗米五千民多飢死¶
(癸梁夭監二年/末魏景明四年)夏四月魏以蕭寶寅為齊王¶
<pb:KR2b0037_WYG_040-17a>¶
　寶寅伏于魏闕之下請兵伐梁雖暴風大雨終不暫¶
　移會陳伯之降魏亦請兵自效魏以寶寅為揚州刺¶
　史丹陽公齊王禮賜甚厚配兵一萬令屯東城(注見/前)¶
　以伯之為江州刺史屯陽石(城名在今穎州府霍/邱縣南亦曰羊石城)俟¶
　秋冬大舉寶寅明(謂明/旦也)當拜命慟哭至晨過期猶絶¶
　酒肉悴色麤衣未嘗嬉笑¶
梁頒新律¶
　初梁主命刪定郎蔡法度(濟陽/人)損益舊律至是書成¶
<pb:KR2b0037_WYG_040-17b>¶
　(律二十卷/令三十卷)詔頒行之¶
五月梁僕射范雲卒以左丞徐勉(字修仁東/海郯人)將軍周捨¶
(字昇逸朗族/孫顯之子)同參國政¶
　雲盡心事上知無不為臨繁處劇精力過人及卒衆¶
　謂沈約宜當樞管上以約輕易不如尚書左丞徐勉¶
　乃以勉及右衛將軍周捨同參國政捨雅量不及勉¶
　而清簡過之兩人俱稱賢相(勉每有表奏輙焚其藁/捨豫機宻二十餘年與)¶
　(人言謔終日而竟不/泄機事衆尤服之)¶
<pb:KR2b0037_WYG_040-18a>¶
六月梁以謝朏為司徒¶
　朏逃竄年餘一旦輕舟自出詣闕以為司徒尚書令¶
　朏辭腳疾不堪拜謁角巾白輿詣雲龍門謝詔乘小¶
　車就席明日梁主幸其宅宴語盡歡朏固陳本志不¶
　許朏素憚煩不省職事衆頗失望¶
秋七月魏以彭城王勰為太師¶
　魏主以勰為太師勰固辭魏主賜詔敦諭又為家人¶
　書祈請懇至勰不得已受命¶
<pb:KR2b0037_WYG_040-18b>¶
冬十月魏都督元英攻梁拔數城攻阜陵不克¶
　先是魏發兵伐梁委任城王澄經畧(蕭寳寅陳伯/之皆聽節度)至¶
　是梁司州刺史蔡道恭聞魏軍將至遣將軍楊由帥¶
　城外居民保賢首山(注見/前)為三柵元英勒軍圍之柵¶
　民斬由降魏任城王澄命統軍党法宗(党氏出自西/羌世為羌豪)¶
　分兵擊東關(注見/前)拔關要(城名在六安州/霍山縣西北)潁川(宋僑/郡後)¶
　(廢故城在今廬/州府巢縣東南)大峴(山名在今和州/含山縣東北)三城白塔(崗名/在巢)¶
　(縣/南)牽城(在霍山/縣北)清溪(今含山縣西有清/溪鎮清溪水所出)皆潰初梁遣¶
<pb:KR2b0037_WYG_040-19a>¶
　馮道根戍阜陵(注見/前)甫到即修城隍逺斥堠如敵將¶
　至衆頗笑之道根曰防怯勇戰此之謂也城未畢法¶
　宗等奄至衆皆失色道根命大開門緩服登城遣精¶
　鋭出戰破之魏人見其意思閒暇戰又不利遂引去¶
　梁乃以道根為豫州刺史¶
魏以僕射源懷為行臺(胡三省注魏道武始置行臺官/于中山至是置于北邉兼統民)¶
(事/)巡北邊¶
　魏既遷洛陽北邉荒逺因以飢饉百姓困弊乃如僕¶
<pb:KR2b0037_WYG_040-19b>¶
　射源懷行臺使持節巡行北邉賑貧乏考殿最事之¶
　得失先决後聞懷通濟有無飢民賴之(沃野鎮將于/祚后之世父)¶
　(與懷通婚時于勁方用事勢傾朝野祚頗有受納懷/將入鎮祚郊迎道左懷不與語即劾奏免官懷朔鎮)¶
　(將元尼須與懷舊交貪穢狼籍置酒謂懐曰命之短/長繋卿之口懐曰今日源懐與故人飲酒之坐非鞫)¶
　(獄之所也明日公庭始為使者檢鎮將罪狀之處耳/竟按扺罪  沃野漢縣後魏為鎮故城在今榆林府)¶
　(西北懐朔魏六鎮之一/故城在今吳喇忒東北)¶
梁吉翂(字彦霄馮/翊蓮勺人)請代父死梁主赦之¶
　吉翂父為原鄉(後漢縣隋省故城在/今湖州府孝豐縣)令為姦吏所誣¶
<pb:KR2b0037_WYG_040-20a>¶
　逮詣殿尉罪當死翂年十五撾登聞鼓乞代父命梁¶
　主以其幼疑人教之使廷尉卿蔡法度訊之翂曰囚¶
　雖愚幼豈不知死之可憚顧不忍見父極刑故求代¶
　之死非細故奈何受人教邪法度乃更和顔誘之終¶
　無異辭法度以聞梁主乃宥其父罪丹陽尹王志欲¶
　于歳首舉充純孝翂曰異哉王尹何量翂之薄乎父¶
　辱子死道固當然若翂當此舉乃是因父取名何辱¶
　如之固拒而止¶
<pb:KR2b0037_WYG_040-20b>¶
(甲梁天監三年/申魏正始元年)春正月梁襲魏夀陽不克魏攻梁鍾離¶
梁遣兵救之敗績¶
　梁將軍姜慶真乘魏任城王在外襲夀陽據其外郭¶
　任城太妃孟氏勒兵登陴激厲文武安慰新舊勸以¶
　賞罰將士咸有奮志太妃親巡城守不避矢石蕭寶¶
　寅引兵至合撃之慶真敗走是月任城王澄攻梁鍾¶
　離梁主遣将軍張惠紹(字徳繼/義陽人)等將兵送糧澄遣將¶
　軍劉思祖(彭城人/芳從子)邀之戰于邵陽(注見/前)大敗梁兵殺¶
<pb:KR2b0037_WYG_040-21a>¶
　虜殆盡尚書論思祖功應封千戸侯侍中¶
　元暉(字景襲常山/王素之孫)求二婢于思祖不得事遂¶
　寢¶
夏五月魏司徒北海王詳有罪幽死¶
　詳驕奢好聲色貪冒無厭請託公行中外嗟怨將軍¶
　茹皓以巧思有寵于魏主弄權納賄詳亦附馬高肇¶
　本出高麗時望輕之魏主專委以事肇以詳位居其¶
　上欲去之乃譖云詳皓謀逆四月魏主召中尉崔亮¶
<pb:KR2b0037_WYG_040-21b>¶
　(字敬儒清河/東武城人)使彈詳皓詔賜皓死宥詳免為庶人徙¶
　太府寺圍禁之詳遂暴卒(先是有獻雞雛四翼四足/者詔以問侍中崔光光上)¶
　(表曰漢元帝時有雌雞伏子漸化為雄冠距鳴將又/有雄雞生角劉向以為小臣執政之象已而石顯伏)¶
　(誅此其效也靈帝時南宫寺雌雞欲化為雄但頭冠/未變蔡邕以為雞身已變未至于頭而上知之將有)¶
　(其事而不遂成之象也若應之不精政無所改頭冠/或成為患滋大是後黄巾破壊四方天下遂大亂今)¶
　(之雞狀雖與不同而其應頗相類誠可畏也翼足衆/多亦羣下相扇助之象雛而未大足羽差卜其勢尚)¶
　(㣲易制御也臣聞災異之見所以示吉凶明君覩之/而懼乃能致福闇主覩之而慢所以致禍或者今亦)¶
　(有自賤而貴闗預政事如前世石顯之比者邪願陛/下進賢黜佞則妖弭慶集矣後數日皓等伏誅魏主)¶
<pb:KR2b0037_WYG_040-22a>¶
　(由此愈/重光)¶
魏大旱¶
　魏大旱邢巒(字洪賓鄚/人穎之孫)奏昔者明王重粟帛輕金玉¶
　何則粟帛養民而安國金玉無用而敗徳故也先帝¶
　深鑒奢泰務崇節儉至以紙絹為帳扆銅鐵為轡勒¶
　府藏之金裁給而已逮景明初貢篚相繼商佑交入¶
　金玉常有餘國用常不足茍非為之分限但恐嵗計¶
　不充自今請非要須者一切不受魏主納之¶
<pb:KR2b0037_WYG_040-22b>¶
秋八月梁義陽降魏魏立元英為中山王¶
　魏人圍義陽梁司州刺史蔡道恭隨方抗禦相持百¶
　餘日斬獲不可勝計魏軍憚之將退㑹道恭病卒(道/恭)¶
　(疾篤呼從弟靈恩及諸將佐謂曰汝等當以死/固節無令吾没有餘恨及卒靈恩代之守城)魏人¶
　聞之攻義陽益急梁遣將軍馬仙琕救之轉戰而前¶
　兵勢甚銳元英結壘士雅山(即大木山在汝寧府信/陽州西北晉祖逖置其)¶
　(家於此後遂/以逖字名山)分命諸將伏於四山示之以弱仙俾乘¶
　勝直掩英營英偽北以誘之至平地縱兵撃之統軍¶
<pb:KR2b0037_WYG_040-23a>¶
　傳永擐甲執槊突陳横過梁兵射永洞其左股永㧞¶
　箭復入仙琕敗走永復與諸軍追之(永時年七十餘/軍中莫不壯之)¶
　仙琕盡鋭决戰一日三交皆大敗而返蔡靈恩勢窮¶
　遂降於魏三關(一曰平靖關即春秋㝠阨一曰武陽/關亦曰武勝即春秋直轅一曰黄峴)¶
　(關亦曰百鴈即春秋/大燧俱在信陽州)戍將亦棄城走初魏南安王楨¶
　(景穆帝/之子)以預穆泰之謀奪爵邑及是英克義陽乃復¶
　立英為中山王(梁於南義陽置司州移鎮關南以鄭/紹叔為刺史紹叔立城隍繕器械廣)¶
　(田積穀招集流散百姓安之今南義陽治鹿城/關隋為木蘭縣唐省故城在  黄州府黄安縣)¶
<pb:KR2b0037_WYG_040-23b>¶
九月魏築九城於北邊¶
　柔然侵魏魏詔車騎大將軍源懐行北邊指授規畧以¶
　便宜從事懐至雲中柔然遁去懐以為用夏制夷莫¶
　如城郭還至恒代案視要害之地欲東西為九城及¶
　儲糧積仗之宜犬牙相救之勢凡五十八條表上之¶
　曰今定鼎成周去北遙逺代表諸國頗或外叛宜準舊鎮¶
　東西相望令形勢相接築壘置戍分兵要害勸農積¶
　粟警急之日隨便翦討彼遊騎之冦終不敢越城南¶
<pb:KR2b0037_WYG_040-24a>¶
　出如此北方無憂矣魏主從之¶
冬十一月魏營國學¶
　時魏學業大盛燕齊趙魏間教授者不可勝數弟子¶
　著錄多者千餘人州舉茂異郡貢孝廉每年逾衆¶
(乙梁天監四年/酉魏正始二年)春正月梁置五經博士立州郡學¶
　梁主雅好儒術以東晉宋齊雖開置國學而無講授¶
　之實乃下詔曰二漢登賢莫非經術服膺雅道名立¶
　行成魏晉浮蕩儒教淪歇風節罔樹抑此之由其置¶
<pb:KR2b0037_WYG_040-24b>¶
　五經博士廣開館宇招納後進給其餼廩其射策通¶
　明者即除為吏又選學生往雲門山(在紹興府㑹稽/縣南亦曰東山)¶
　從何𦙍受業(齊永明中𦙍棄國子祭/酒還東山隱居教授)命𦙍選經明行¶
　修者以聞分遣博士祭酒巡州郡立學¶
梁漢中太守夏侯道遷(譙國/人)以郡叛降於魏魏遣將軍¶
邢巒入漢中遂取梁州¶
　初梁夏侯道遷從裴叔業鎖壽陽與叔業有隙單騎¶
　奔魏魏王肅使守合肥肅卒道遷奔梁梁以為漢中太¶
<pb:KR2b0037_WYG_040-25a>¶
　守至是復叛降魏魏以□巒為鎖西將軍將兵赴之¶
　巒至漢中所向摧破魏以巒為梁秦二州刺史梁遣¶
　將軍孔陵等拒魏巒遣統軍王足撃之陵等退保梓¶
　潼足又破之遂進攻涪城大敗梁軍殺其將魯方達¶
　等三十九人蜀中大震城戍降者什二三於是巒表¶
　請乘勝取蜀魏主不從(先是魏主以王足行益州刺/史既而以羊祉代之足聞之)¶
　(不悅輙引兵還遂不能定蜀久之奔梁巴西人亦/殺魏守將降於梁  羊祉字靈祐泰山鉅平人)¶
夏四月梁益州刺史蕭淵藻(字靖藝/懿之子)殺前刺史鄧元起¶
<pb:KR2b0037_WYG_040-25b>¶
州民作亂淵藻討平之¶
　梁益州刺史鄧元起乞歸詔以西昌侯淵藻代之元¶
　起營還裝糧儲器械取之無遺淵藻恨之又求其良¶
　馬不得愈恚遂因醉殺之而誣以反梁主疑焉元起¶
　故吏廣漢羅硏詣闕訟之梁主曰果如我所量也使¶
　讓淵藻貶為將軍䘏贈元起時益州民焦僧䕶作亂¶
　淵藻乘肩輿巡行賊壘賊聚弓亂射矢如雨下從者¶
　舉楯禦矢淵藻命去之由是民心大安撃僧䕶平之¶
<pb:KR2b0037_WYG_040-26a>¶
六月梁初立孔子廟¶
秋七月魏有芝生於太極殿¶
　侍中崔光上表曰氣蒸成菌生於墟落濕穢之地不¶
　當生於殿堂髙華之處今忽有之誠足異也夫野木¶
　生朝野鳥入廟古人皆以為敗亡之象故太戊中宗¶
　懼灾修徳殷道以昌今西南二方兵革未息郊甸之¶
　内大旱踰時民勞物瘁莫此之甚願陛下側躬聳意¶
　惟新聖道節夜飲之樂養方富之年則魏祚可以永¶
<pb:KR2b0037_WYG_040-26b>¶
　隆皇夀等於山岳矣於是魏主好宴樂故光言及之¶
冬十月梁遣臨川王宏(字宣達/梁主弟)帥師伐魏¶
　宏都督諸軍僕射桞惔(字文通/世隆子)為副軍於洛口(注見/前)¶
梁大有年¶
　米斛三十錢¶
(丙梁天監二年/戌魏正始三年)春正月魏邢巒討武興氐滅之置東益州¶
　先是武興王楊集始卒子紹先嗣紹先年幼委事於¶
　其叔集起集義會魏始克漢中集起集義恐武興不¶
<pb:KR2b0037_WYG_040-27a>¶
　能久為外藩乃扇動羣氐推紹先為帝圍魏關城(陽/平)¶
　(關/城)於是魏邢巒遣傅豎眼(清河人/徙□陽)討之克武興執紹¶
　先送洛陽集起集義亡走遂滅其國以為東益州(自/晉)¶
　(恵帝元康六年楊義搜/始據仇池至是乃滅)¶
三月丙寅朔日食¶
魏豫州刺史陳伯之叛復歸梁¶
　梁臨川王宏使記室邱遲(字希範/吴興人)為書遺陳伯之(書/曰)¶
　(□軍勇冠三軍才為世出如何一旦為奔亡之虜尋/君去就之際非有他故直以不能内審諸己外受流)¶
<pb:KR2b0037_WYG_040-27b>¶
　(言沉迷猖蹷以至於此主上屈法申思吞舟是漏將/軍松柏不翦親戚安居髙臺未傾愛妾尚在而將軍)¶
　(魚遊於沸鼎之中燕巢於飛幕之上不亦成乎暮春/三月江南草長雜花生樹羣鶯亂飛見故國之旗鼔)¶
　(感生平於疇日撫弦登陴豈不/愴恨想早勵良圖自求多福)伯之得書即於夀陽¶
　擁衆歸梁梁以為通直散騎常侍久之死¶
夏四月魏罷鹽池(在山西解州/東安邑縣西)之禁¶
　魏河東郡鹽池舊立官司以收税利魏主即位之初¶
　(景明/元年)御史中尉甄琛(字思伯中/山無極人)上表請弛鹽禁(琛言/周禮)¶
　(山林川澤有虞衡之官為之厲禁葢取之以時不使/戕賊而已故雖置有司實為民守之也夫一家之長)¶
<pb:KR2b0037_WYG_040-28a>¶
　(必恵養子孫天下之君必恵養北民未有為人父母/而吝其醢醯富有羣生而𣙜其一物者也今縣官障)¶
　(䕶河東鹽池而收其利是専奉口腹而不及四體也/天子富有四海何患於貧乞弛鹽榮而興民共之)¶
　詔下八座(魏置八郡以擬/八座事具前)議錄尚書事彭城王勰等¶
　以為宜依常禁(勰等言琛之所陳坐談則理髙行之/則事眀聖人斂山澤之貨以寛田疇)¶
　(之富收關市之税以助仆一之儲取此與彼皆非為/身所謂資天地之産恵天地之民也鹽池之禁為日)¶
　(已久今而罷之一行一改法/若爽棊參論理要宜如舊式)魏主卒如琛議已而鹽¶
　利多為富强所擅乃還收之入公(景明/四年)至是下詔復¶
　罷鹽池之禁自此官雖無權而豪貴之家乗勢占奪¶
<pb:KR2b0037_WYG_040-28b>¶
　近池之民又輙障吝强弱相陵逺近滋弊於是髙陽¶
　王維(字思穆獻/文帝子)清河王懌(字宣仁孝/文帝子)等請依先朝之¶
　禁仍置官監校從之(明帝神/龜元年)其後更罷更立(迄於西/魏孝武)¶
　(帝永熙/之世)又凡數變云(胡三省曰甄琛表弛鹽禁通鑑/日錄摽於景明元年正文則載)¶
　(於正始三年葢琛議行於景明初年隨格於景明四/年正始三年而後從其議也胡氏之言如此今考魏)¶
　(書宣武紀及甄琛傳俱於胡氏相符因依其次以叙/并節採食貨志統紀元魏盬㩁之始末于此以備攷)¶
魏遣中山王英督諸軍以拒梁師¶
　魏以中山王英為征南將軍都督揚徐諸軍事帥衆¶
<pb:KR2b0037_WYG_040-29a>¶
　十餘萬以拒梁軍所至以便宜從事已而魏復以邢¶
　巒都督東討諸軍事發定冀瀛相并肆(魏置治永安/郡今山西忻)¶
　(州/是)六州十萬人以益南行之兵¶
五月梁拔魏宿預梁城(在鳳陽府夀州東北晉太元/中僑立梁郡於此故曰梁城)小¶
峴合肥等城¶
　梁右衛率張恵紹抜宿豫北徐州(京口為南徐/鍾離為北徐)刺史¶
　昌義之(厯陽烏/江人)㧞梁城豫州刺史韋叡攻(小/)峴未拔¶
　出行圍栅魏出數百人陳于門外叡欲擊之諸將皆¶
<pb:KR2b0037_WYG_040-29b>¶
　曰向者輕來未有戰備請還授甲叡曰魏城足以固¶
　守今無故出人于外必其驍勇茍能挫之其城自㧞¶
　衆猶遲疑叡指其節曰朝廷授此非以為飾韋叡法¶
　不可犯也乃進擊敗之因急攻城中宿而㧞遂至合¶
　肥叡夜堰肥水起鬬艦髙與合肥城等四靣臨之城¶
　中人皆哭遂潰俘斬萬餘級于是遷豫州治合肥(叡/體)¶
　(素羸未嘗跨馬每戰嘗乘白板輿督厲將士勇氣無/敵軍至東陵有詔班師叡悉遣輜重居前身乘小輿)¶
　(殿後魏人畏叡威名望之不敢逼是月梁廬江太守/裴邃克魏羊石霍邱六月青冀刺史桓和克朐山固)¶
<pb:KR2b0037_WYG_040-30a>¶
　(城張惠紹進趣彭城兵不利城東陵在頴州府霍邱/縣西北濱准羊石即陽石固  即五固注俱見前裴)¶
　(邃字淵明河/東聞喜人)¶
秋九月梁臨川王宏自洛口逃歸諸軍皆潰¶
　宏以介弟將兵軍容甚盛比人以為百餘年來所未¶
　有也前軍既克梁城諸將欲乘勝深入宏性懦怯部¶
　分乖方魏詔邢巒與中山王英合攻梁城宏聞之懼¶
　召諸將議旋師吕僧珍曰知難而退不亦善乎宏然¶
　之栁惔曰大衆所臨何城不服何謂難乎裴邃曰是¶
<pb:KR2b0037_WYG_040-30b>¶
　行也固敵是求何難之避馬仙琕曰天子掃境内以¶
　屬王有前死一尺無却生一寸昌義之怒須髮盡磔¶
　曰吕僧珍可斬也百萬之師出未逢敵望風遽退何¶
　靣日見聖主乎議者出宏不敢遽違羣議停軍不前¶
　(魏人知宏不武遺以巾幗且歌之曰不畏蕭娘與吕/姥但畏合肥有韋虎虎謂韋叡也僧珍亦自愧嘆請)¶
　(遣裴邃分軍取/夀陽宏不聼)會夜暴風雨軍中驚宏與數騎逃去¶
　將士皆散投棄戈甲填滿水陸諸軍聞宏已逃亦皆¶
　引退(宏乘小舟濟江夜至白石壘叩城門求入臨汝/侯淵猷登城謂曰百萬之師一朝鳥散國之存)¶
<pb:KR2b0037_WYG_040-31a>¶
　(亡未可知也恐姦人乘開為變城不/可夜開宏無以對  淵猷淵藻之弟)¶
冬十月魏徴邢巒還遣齊王蕭寳寅與中山王英圍鍾¶
離¶
　梁洛口軍既潰魏中山王英進圍鍾離魏主詔邢巒¶
　引兵㑹之巒表言南軍雖野戰非敵而城守有餘且¶
　鍾離天險必無克理臣寜荷怯懦不進之責不受敗¶
　損空行之罪魏主乃以將軍蕭寳寅代之(侍中盧昶/素惡巒使)¶
　(中尉崔亮彈巒巒以漢中所得羙女賂元暉暉言于/魏主遂不問暉昶恃寵貪縱時人謂之餓虎將軍飢)¶
<pb:KR2b0037_WYG_040-31b>¶
　(鷹侍中暉尋遷吏部尚書用官皆有定價/選者謂之市曹  盧昶字叔逹度世從□)¶
(丁梁天監六年/亥魏正始四年)春三月梁將軍曺景宗豫州刺史韋叡¶
大敗魏師于鍾離¶
　魏中山王英與將軍楊大眼等衆數十萬攻鍾離鍾離¶
　城北阻淮水魏人于邵陽洲兩岸為橋樹栅數百步¶
　跨淮通道城中纔三千人昌義之隨方抗禦(魏人使/其衆負)¶
　(土填塹嚴騎蹙之人未及回以土迮之俄而塹滿衝/車所撞城土輙頺義之用泥補之衝車雖入而不能)¶
　(壞魏人晝夜苦攻分番相/代墜而復升莫有退者)一日戰數十合前後殺傷¶
<pb:KR2b0037_WYG_040-32a>¶
　萬計魏人死者與城平二月魏主召英還英表稱必¶
　克願少寛假先是梁主詔曺景宗督軍二十萬救鍾¶
　離勅景宗頓道人洲(在邵陽/洲之東)俟諸軍至齊發至是復¶
　遣韋叡將兵繼進受景宗節度叡自合肥由隂陵大¶
　澤行(注見/前)值澗谷輙飛橋以濟師或勸緩行叡曰鍾¶
　離鑿穴而處負户而汲車馳卒奔猶恐其後而况緩¶
　乎魏人已墮吾腹中卿曺勿憂也旬日至邵陽(梁主/豫勅)¶
　(景宗曰韋叡卿之鄉望宜善敬之景宗見/叡禮甚謹梁主聞之曰二將和師必濟矣)叡塹洲為¶
<pb:KR2b0037_WYG_040-32b>¶
　城去魏城百餘步馮道根能走馬步地計馬足以賦¶
　功(賦布功力也謂計夫/之力而布之工作也)比曉而營立英大驚曰是何¶
　神也景宗等噐甲精新軍容甚盛魏軍望之奪氣城¶
　中知有外援勇氣百倍(楊大眼將萬餘騎來戰叡結/東為陳以彊弩二千一時俱)¶
　(發矢貫大眼右臂退走明旦英自帥衆來戰叡乘/素木輿執白角如意以麾軍一日數合英乃退)梁¶
　主命景宗等豫裝髙艦與魏橋等為火攻之計三月¶
　淮水暴漲六七尺叡使馮道根等乘艦撃魏洲上軍¶
　盡殪别以小船載草灌膏焚其橋風怒火盛煙塵晦¶
<pb:KR2b0037_WYG_040-33a>¶
　冥敢死之士㧞栅斫橋倐忽俱盡道根等身自搏戰¶
　軍人奮勇呼聲動天地無不一當百魏軍大潰英脱¶
　身走大眼亦焚營去諸壘土崩水死者十餘萬斬首¶
　亦如之生擒五萬人收其資糧噐械山積(叡遣報昌/義之義之)¶
　(悲喜不暇答語但呌曰更生更生羣帥爭先告㨗叡/獨居後世尤以此賢之梁主詔增景宗叡爵邑義之)¶
　(等賞各有差魏有司奏英寳/寅罪當誅詔免死除名為民)¶
冬十月梁以徐勉為吏部尚書¶
　勉精力過人雖文案填積坐客充滿應對如流手不¶
<pb:KR2b0037_WYG_040-33b>¶
　停筆嘗與門人夜集客求官勉正色曰今夕止可談¶
　風月不可及公事時人咸服其無私¶
閏月魏尚書令髙肇弑其主之后于氏及其子昌¶
　時髙貴嬪(肇弟優/之女)有寵而妬髙肇勢傾中外后暴疾¶
　殂人皆歸咎髙氏宫禁事秘莫能詳也后所生子昌¶
　尋卒侍御師王顯(字世榮平陽/人以醫進用)失于療治時人亦以¶
　為承肇之意云¶
　(□起莘發明曰昔趙盾以亡不越境反不討賊而書/弑髙肇既為用事大臣一國之事皆出其手如使弑)¶
<pb:KR2b0037_WYG_040-34a>¶
　(逆不出于肇則必討逆而正其罪今既主名不立則/其為肇也明矣直筆書之所謂原其情而定其實耳)¶
(戊梁天監七年/子魏永平元年)春正月梁定官品¶
　百官九品為十八班班多者為貴(十八班最貴/一班最下)¶
二月梁置州望郡宗鄉豪¶
　各一人専掌搜薦(搜求才能而/薦之于上)¶
秋七月魏立貴嬪髙氏為后¶
　髙后既立髙肇益貴重用事多變更先朝舊制削封¶
　秩黜勲臣怨聲盈路羣臣宗室皆下之唯度支尚書¶
<pb:KR2b0037_WYG_040-34b>¶
　元匡(字扶建陽平/幽王之子)與抗衡先造棺置𠫊事欲輿棺詣¶
　闕論肇罪自殺以諫肇惡之會匡與劉芳(字伯支/彭城人)議¶
　權量肇主芳議匡表肇指鹿為馬中尉王顯彈匡有¶
　司處匡死刑詔貶其官¶
八月梁竟陵公曹景宗卒(謚曰/壯)¶
　景宗自救鍾離進爵為公及是卒(景宗之自鍾離還/也梁主于華光殿)¶
　(與羣臣宴飲令沈約賦韵景宗不得意甚不平梁主/曰卿伎能甚多何必一詩景宗求作不已時韵已盡)¶
　(止餘競病二字景宗操筆立成其辭曰去時兒女悲/歸來笳鼓競借問路傍人何如霍去病梁主嘉嘆不)¶
<pb:KR2b0037_WYG_040-35a>¶
　(已及卒贈□/府儀同三司)¶
魏京兆王愉(字宣徳孝/文帝子)反信都魏主遣尚書李平(字雲/定崇)¶
(從/弟)討愉執之髙肇隂殺愉奏除平名¶
　初愉納于后之妹為妃不愛愛妾李氏生子于后召¶
　李氏入宫捶之已而魏主復以愉驕縱不法杖之五¶
　十出為冀州刺史愉既屢辱潛懐愧恨髙肇又數譖¶
　之愉不勝忿遂詐言髙肇弑逆稱帝于信都立李氏¶
　為后魏主以尚書李平為都督討之愉出城拒戰屢¶
<pb:KR2b0037_WYG_040-35b>¶
　敗平進圍之愉知勢窮擕李氏及四子突圍出走平¶
　追執以聞羣臣請誅愉魏主不許詔送洛陽申以家¶
　人之訓髙肇隂使人殺之于道肇與王顯素惡李平¶
　平既定冀州詔加散騎常侍顯彈平隱截官口(謂隐/匿叛)¶
　(黨之應/没官者)肇奏除平名¶
九月魏主殺其叔父彭城王勰¶
　魏髙后之立也勰固諫不聼髙肇怨之數譖于魏主¶
　遂因京兆王愉之反誣勰北與愉通南招蠻賊魏主¶
<pb:KR2b0037_WYG_040-36a>¶
　信之召勰與諸王入宴禁中至夜皆醉各就别所使¶
　左衛元珍引武士齎毒酒飲之勰曰吾無罪願一見¶
　至尊死無恨珍曰至尊何可復見武士以刀環築之¶
　勰大言曰寃哉皇天忠而見殺乃飲毒酒武士就殺¶
　之向晨以尸歸第云王因醉而薨(謚曰/武宣)在朝貴賤莫¶
　不喪氣行路士女皆流涕曰髙令公枉殺賢王由是¶
　中外惡肇益甚¶
魏郢州(魏正始初改南司/州曰郢州治義陽)叛三關(注見/前)降梁魏遣兵擊¶
<pb:KR2b0037_WYG_040-36b>¶
　之魏郢州司馬彭珍等叛魏潛引梁兵趣義陽三關¶
　戍主侯登等以城降梁魏以中山王英(京兆王愉反/復英封討愉)¶
　(未發而/愉敗)將歩騎出汝南討之(是冬魏懸瓠軍主白早/生亦叛魏殺豫州刺史)¶
　(司馬悦請援于梁梁司州刺史馬仙琕遣兵助之魏/主以邢巒行豫州事將兵擊早生時魏郢豫諸城皆)¶
　(没唯義陽一城為魏堅守中山王英以衆少屢請益/兵弗許英遂與巒共攻懸瓠克之斬早生英乃趨義)¶
　(陽義陽大守辛祥與郢州刺史婁悦嬰城共守梁將/軍胡武城陶平虜攻之祥夜襲其營擒平虜斬武城)¶
　(州境獲全論功當賞婁悦恥功出祥下間之執政賞/遂不行  魏豫州治汝南注見前司馬悦字廣宗楚)¶
　(之之孫辛祥字/萬福紹先之孫)¶
<pb:KR2b0037_WYG_040-37a>¶
(乙梁天監八年/丑魏永平二年)春正月梁主祀南郊¶
　宋齊舊儀祀天皆服衮冕至是用著作郎許懋(字昭/哲髙)¶
　(陽新/城人)説始服大裘(周禮司裘大裘以供王祀天之服/注大裘黒羔裘服以祀天示質也)¶
　(是時有司以鄭注未足為據乃以元繒為之其/式如裘其裳以纁皆無文繡冕則無旒制曰可)又以¶
　齋日不樂詔輿駕始出鼔吹從而不作還宫如常儀¶
　時有請封會稽禪國山(在常州府荆溪縣西南本名/離里山吳孫皓封為中嶽更)¶
　(名/)者梁主命諸儒草封禪儀欲行之許懋建議(以為/舜柴)¶
　(岱宗是為廵狩而鄭引孝經鈎命决云封于泰山考/績柴燎禪乎梁甫刻石紀號此緯書之曲説非正經)¶
<pb:KR2b0037_WYG_040-37b>¶
　(之通義也如管夷吾所説七十二君燧人之前世質/民淳安得尼金檢玉結繩而治安得鐫文告成妄亦)¶
　(甚矣若聖主不湏封禪若凡主不應封禪秦始皇嘗/封泰山孫皓嘗封國山皆由主好名于上而臣阿㫖)¶
　(于下非盛徳之事不足為法也説鄭謂鄭康/成鈎命決緯書篇名管夷吾所  見史記)梁主嘉¶
　納之因推衍懋議以答請者由是遂止¶
魏復取三關¶
　魏中山王英至義陽將取三關先策之曰三關相湏¶
　如左右手若克一關兩關不攻而破攻難不如攻易¶
　宜先攻東關(即武陽輿地紀勝三關之險大寨/嶺為平易大寨嶺即武陽關也)又恐¶
<pb:KR2b0037_WYG_040-38a>¶
　其并力于東乃使長史李華帥五統(五統軍/之衆)向西關¶
　(即平/靖)以分其兵勢自督諸軍向東關攻之六日而㧞¶
　進取廣峴(即黄/峴)及西關梁將馬仙琕等皆棄城走梁¶
　主使韋叡救仙琕至安陸增築城二丈餘更開大塹¶
　起髙樓衆頗譏其怯叡曰為將當有怯時不可專勇¶
　英急追仙琕將復邵陽之恥聞叡至乃退¶
梁主求成于魏魏主不肯¶
　初魏懸瓠南叛魏主使中書舎人董紹(字興逺新/蔡鮦陽人)以¶
<pb:KR2b0037_WYG_040-38b>¶
　慰諭白早生囚之送建康吕僧珍與之言愛其文義¶
　言于梁主梁主使謂紹曰今聼卿還令卿通兩家之¶
　好彼此息民豈不善也因召見慰勞之且曰戰争多¶
　年民物塗炭吾是以不恥先言卿宜偹申此意夫立¶
　君以為民也凡在民上豈可不思此乎紹還言之魏¶
　主不從¶
三月魏侵梁雍州梁州兵擊敗之¶
　魏荆州刺史元志(字猛畧河間/公齊之孫)將兵七萬攻潺溝(在/襄)¶
<pb:KR2b0037_WYG_040-39a>¶
　(陽縣/北)驅廹羣蠻羣蠻悉渡漢水降梁梁雍州刺史吳¶
　平侯昺(字子昭梁/主從父弟)納之綱紀(州郡上佐/謂之綱紀)皆以蠻累為¶
　邊患不如因此除之昺曰窮來歸我誅之不祥且魏¶
　人來侵吾得蠻以為屛蔽不亦善乎乃受其降使司¶
　馬朱思逺擊志于潺溝大破之斬首萬餘級¶
冬十一月魏主親講佛書作永明閑居寺¶
　魏主專心釋典不事經籍(中書侍郎裴延儁諫曰漢/光武魏武帝雖在戎馬未)¶
　(嘗廢書先帝天縱多能營遷謀伐手不釋卷良以經/史義深不可暫輟故也陛下親講大覺凡在聼矚塵)¶
<pb:KR2b0037_WYG_040-39b>¶
　(蔽俱開然五經治世之模楷應務之所先伏願互覽/兼存則内外俱周真俗斯暢矣不納  裴延儶字平)¶
　(子□/喜人)于是佛教盛于洛陽沙門自西域來者三千餘¶
　人魏主别為之立永明寺以居之處士馮亮(字靈通/南陽人)¶
　有巧思魏主使擇嵩山形勝之地立閑居寺(今河南/府登封)¶
　(縣有嵩嶽寺即魏閑居/寺也隋開皇中更今名)極巖壑土木之羙由是逺近¶
　承風無不事佛比及魏主末年州郡共有一萬三千¶
　餘寺¶
(庚梁天監九年/寅魏永平三年)春三月魏子詡生(劉友益曰此志/胡后亂魏之始)¶
<pb:KR2b0037_WYG_040-40a>¶
　詡母胡充華武始伯國珍(字世玉安/定臨涇人)之女也初入掖¶
　庭同列以故事祝之曰願生諸王公主勿生太子充¶
　華曰妾之志異于諸人奈何愛一身之死而使國家¶
　無嗣乎及有娠同列勸去之充華不可私自誓曰若¶
　幸而有男次第當長男生身死所不憾也既而生詡¶
　(魏主頻喪子既生詡深加/慎䕶選擇乳保養于别宫)¶
梁主視學¶
　梁主幸國子學親臨講肄詔皇太子以下及王侯之¶
<pb:KR2b0037_WYG_040-40b>¶
　子皆入學¶
冬十月梁行大明厯¶
　先是梁主即位之三年詔定新厯散騎侍郎祖暅(字/景)¶
　(爍暅古/鄧反)奏其父冲之考古法(具見/前)為正歴不可改至¶
　是行之¶
(辛梁天監十年/夘魏永平四年)春正月魏元會始用新舞¶
　先是魏詔太常卿劉芳造樂噐定舞名(魏公孫崇造/樂尺以十二)¶
　(黍為寸劉芳非之更以十黍為寸尚書令髙肇等奏/崇所造樂噐與經傳不同請更令劉芳依周禮造成)¶
<pb:KR2b0037_WYG_040-41a>¶
　(詔可既而芳又上言請更文武二舞之名/及皷吹諸曲詔芳與侍中崔光等參定)至是芳等¶
　奏所造樂噐及文武二舞登歌皷吹諸曲已成乞集¶
　議用之詔舞可用新餘且仍舊¶
三月梁胊山叛降魏夏五月梁遣兵圍朐山冬十二月¶
取之¶
　先是梁以張稷為青冀刺史(稷自謂功大賞薄侍宴/酒酣怨望形于辭色梁)¶
　(主曰卿兄殺郡守弟弑其君有何名稱稷曰臣乃無/名稱至於陛下不為無勲東昏暴虐義師伐之豈在)¶
　(臣而已梁主捋其須曰張公/可畏人乃以為青冀刺史)至是琅邪民王萬夀殺¶
<pb:KR2b0037_WYG_040-41b>¶
　太守據朐山召魏兵魏徐州刺史盧昶遣戍主傅文¶
　驥赴之稷遣兵拒之不勝文驥遂據朐山五月梁主¶
　遣馬仙琕圍之昶本儒生不習軍旅朐山糧樵俱竭¶
　傅文驥以城降十二月昶引兵先遁諸軍皆潰會大¶
　雪軍士凍死墮手足者過半仙琕追擊大破之二百¶
　里間僵屍相屬免者什一二收其糧畜噐械不可勝¶
　數¶
(壬梁天監十一年/辰魏延昌元年)春正月魏以髙肇為司徒清河王懌¶
<pb:KR2b0037_WYG_040-42a>¶
爲司空¶
　高肇自尚書令為司徒猶自以去要任怏怏形於言¶
　色(右丞髙綽博士封軌素以方直自業及肇為司徒/綽送迎往来軌竟不詣肇綽顧不見軌乃遽歸歎)¶
　(曰吾生平自謂不失規矩今日舉措不如封生逺/矣  髙綽字僧裕允之子封軌字廣度渤海蓚人)清¶
　河王懌有才學文望懲彭城之禍(彭城王勰見/殺事見前)因侍¶
　宴謂肇曰天子兄弟詎有幾人而剪之幾盡昔日王¶
　莽頭禿藉渭陽之資遂簒漢室今君身曲亦恐終成¶
　亂階會大旱肇擅録囚徒欲以收衆心懌言于魏主¶
<pb:KR2b0037_WYG_040-42b>¶
　曰減膳録囚乃陛下之事而今司徒行之豈人臣之¶
　義乎魏主笑而不應遂詔尚書與羣司鞠理獄訟令¶
　飢民就食北方¶
冬十月魏立子詡為太子¶
　魏於是始不殺太子之母以僕射郭祚領太子少師¶
　(祚嘗從魏主幸東宫懷黄㼐以奉太子時應詔左右/趙桃弓深為魏主所信任祚私事之時人謂之桃弓)¶
　(僕射黄/㼐少師)¶
十一月梁五禮成行之¶
<pb:KR2b0037_WYG_040-43a>¶
　初齊步兵校尉伏曼容(字公儀平/邱安昌人)表求制一代禮樂¶
　世祖選學士十人修五禮丹陽尹王儉及將軍何佟¶
　之(字士威廬/江灊人)相繼掌之經齊末兵火僅有存者梁初¶
　尚書議省之詔曰禮壞樂缺冝以時定於是僕射沈¶
　約等奏請以右軍記室明山賔(字孝若僧/紹之子)等分掌五¶
　禮佟之總其事(其中疑者依石渠白/虎故事請制㫖斷決)佟之卒以鎮北¶
　參議伏暅(字元曜/曼容子)代之至是五禮成列上之合八千¶
　一十九條詔有司遵行¶
<pb:KR2b0037_WYG_040-43b>¶
(癸梁天監十二年/巳魏延昌二年)春二月梁鬱洲(青冀刺/史治)叛降魏梁討¶
平之¶
　梁青冀刺史張稷不得志政令寛弛僚吏頗多浸漁¶
　鬱洲民徐道角等夜襲州城殺稷送其首降魏魏遣¶
　兵赴之於是魏饑民死者數萬侍中游肇(宁伯始/明根子)諫¶
　以為朐山濵海卑濕難居鬱洲又在海中得之尤為¶
　無用方今年饑民困唯宜安靜而復勞以軍旅費以¶
　糧餉臣見其損未見其益魏主不從遣兵未發梁北¶
<pb:KR2b0037_WYG_040-44a>¶
　兖州(治淮/隂)刺史康絢(字長明華/山藍田人)討平之¶
閠月梁侍中沈約死¶
　約文學髙一時而貪冐榮利用事十餘年有志台司¶
　梁主不用(豫州獻栗大徑寸半梁主竒之與約各疏/栗事約少上三事出謂人曰此公䕶前不)¶
　(讓則□死梁/主聞之怒)梁主有憾於張稷從容與約語及之約¶
　曰已往之事何足復論梁主怒而起約懼不覺坐如¶
　初及還憑空頓(僵仆/也)于户下因病夢齊和帝以劍斷¶
　其舌乃呼道士奏赤章于天稱禪代之事不由己出¶
<pb:KR2b0037_WYG_040-44b>¶
　梁主遣使視疾還白其事大怒譴責數四約益懼遂¶
　死(有司謚曰文梁主曰情/懷不盡曰隱改謚隐侯)¶
夏五月魏夀陽大水¶
　夀陽久雨大水入城廬舎皆没魏揚州刺史李崇勒¶
　兵泊于城上城不没者二版將佐皆勸崇棄城保比¶
　山(即八/公山)崇曰淮南萬里繫於吾身一旦動足百姓瓦¶
　解吾豈愛一身取愧王尊(漢王尊立金/隄事見前)但憐此士民¶
　無辜同死可結筏隨髙人規自脱吾必與此城同没¶
<pb:KR2b0037_WYG_040-45a>¶
　治中裴絢(叔業/兄孫)叛降於梁崇遣從弟神等討執之絢¶
　初謂崇已北遷及知崇尚在乃曰吾何面見李公乎¶
　投水而死(崇沈深寛厚有方畧得士心在夀陽十年/常養壯士數千人冦来無不摧破鄰敵謂)¶
　(之卧/虎)¶
秋八月魏恒(魏置司州治代都平/城遷洛後改名恒州)二州地震山鳴肆(注見/前)¶
　踰年不已民覆壓死傷甚衆¶
(甲梁天監十三年/午魏延昌三年)春二月梁主耕藉田¶
　宋齊藉田皆用正月至是始用二月及致齋祀先農¶
<pb:KR2b0037_WYG_040-45b>¶
冬十一月魏遣司徒髙肇督諸軍侵梁益州¶
　梁涪人李苗及校尉泰山淳于誕奔魏共説魏主以¶
　取蜀之䇿魏主信之以高肇為大都督將步騎十五¶
　萬攻梁益州(游肇諫曰今頻年水旱不宜勞役蜀地/險隘鎮戍無隙豈得承浮説而動大軍)¶
　(舉不慎始悔/將何及不從)¶
梁築淮堰¶
　魏降人王足(王足奔梁/事其前)陳計求堰淮水以灌夀陽梁¶
　主以為然(將軍祖□水工陳承伯相視地形咸/謂准内沙土漂輕功不可就不聼)發徐¶
<pb:KR2b0037_WYG_040-46a>¶
　揚民築之(民率二十户取五丁役/人及戰士合二十萬)假康絢都督諸軍¶
　并䕶堰作南起浮山(在今泗州盱眙縣西寰宇記山/下有穴准水泛溢其穴即髙水)¶
　(減復低有似/山浮故名)北抵巉石(山名在泗州五河縣東水經/注淮水東逕浮小北對巉石)¶
　(即/此)依岸築土合脊於中流明年夏堰成而復潰更築¶
　之(或言蛟龍能乗風雨破堰其性惡鐵乃運鐵數千/萬斤沉之亦不能合乃伐樹為井幹填以巨石加)¶
　(土其上縁淮百里木石俱盡負者肩穿疫死者大半/又值是冬大寒淮泗等處皆氷堰卒凍死者什七八)¶
　又明年四月堰乃成(堰長九里下廣百四十丈上廣/四十五丈髙二十丈樹以把柳)¶
　(軍壘列居其上或謂康絢曰四瀆天所以節宣其氣/不可久塞若鑿湬東注則游波寛緩堰得不壞絢乃)¶
<pb:KR2b0037_WYG_040-46b>¶
　(開甃東注又縱反間於魏曰梁懼開湬不畏野戰蕭/寶寅信之鑿山五丈開湬北注水猶不減魏軍乃還)¶
　(通湬與湫/  水溝也)¶
(乙梁天監十四年/未魏延昌四年)春正月魏主恪殂太子詡立(是為魏/孝明帝)¶
　魏主有疾殂於式乾殿(謚曰宣武皇帝廟/號世宗葬景陵)侍中中書¶
　監崔光侍中領軍于忠(字思賢/烈之子)詹事王顯庶子侯剛¶
　(字乾之/洛陽人)迎太子詡于東宫即位(顯欲湏明即位光曰/天位不可暫曠何待)¶
　(至明顯曰湏奏中宫光曰帝崩太子立國之常典何/湏中宫令也于是請太子止哭立于東序忠扶太子)¶
　(西面哭十餘聲止光攝太尉奉䇿進璽綬太子跪受/服衮冕御太極殿即皇帝位光等與夜直羣官稽首)¶
<pb:KR2b0037_WYG_040-47a>¶
　(呼萬/嵗)明日乃大赦悉召還西伐東防兵廣平王懷(孝/文)¶
　(帝/子)扶疾入臨云欲上殿哭大行見主上衆愕然無敢¶
　對者崔光攘衰振杖引漢趙熹故事(事具/前)辭色甚厲¶
　懷曰侍中以古義裁我我敢不服(髙后欲殺胡貴嬪/中給事劉騰以告)¶
　(侯剛剛言於崔光于忠光使置貴嬪於别所嚴加守/衛由是貴嬪深徳四人中給事宦官也劉騰譙郡人)¶
魏王顯伏誅以太保髙陽王雍尚書令任城王澄同總¶
國事¶
　于忠與門下(門下省侍中/等官居之)議以魏主㓜未能親政宜¶
<pb:KR2b0037_WYG_040-47b>¶
　使高陽王雍入居西柏堂省決庶政以任城王澄為¶
　尚書令總攝百揆(先是髙肇擅權尤忌宗室有時望/者任城王澄懼不自全乃酣飲陽)¶
　(狂朝廷機要無所關豫至是肇/方督兵在外故于忠議用之)奏皇后請即敕授王¶
　顯素有寵於世宗恃勢使威為衆所疾恐不為澄等¶
　所容乃密謀寢門下之奏矯皇后令以髙肇録尚書¶
　事顯與髙猛(肇兄/子)同為侍中忠等聞之託以侍療無¶
　效執顯于禁中殺之下詔如門下奏百官總已聼于¶
　二王中外悦服¶
<pb:KR2b0037_WYG_040-48a>¶
二月魏司徒髙肇伏誅¶
　魏主告哀於高肇且召之肇承變憂懼及還入哭盡¶
　哀髙陽王雍與于忠密謀伏壯士於省下俟肇入搤¶
　殺之下詔暴其罪惡削除職爵葬以士禮¶
魏尊貴嬪胡氏為太妃廢其太后髙氏為尼¶
秋八月魏侍中于忠殺僕射郭祚尚書裴植(字文逺叔/業兄子)¶
免太保髙陽王雍遣就第¶
　魏于忠既居門下又總宿衛遂專朝政權傾一時初¶
<pb:KR2b0037_WYG_040-48b>¶
　尚書裴植自謂人門不後王肅而朝廷處之不髙常¶
　怏怏及為尚書志氣驕滿好面譏毁羣官僕射郭祚¶
　冒進不已與植俱惡于忠專橫勸高陽王雍使出之¶
　忠聞之大怒令有司誣奏植祚罪皆賜死忠又欲殺¶
　髙陽王崔光固執不從乃免雍官還第朝野寃憤¶
魏尊太妃胡氏為太后以元乂(字伯儶江陽/王繼之子)為散騎侍¶
郎乂妻胡氏為女侍中¶
　太后居崇訓宫于忠領衛尉劉騰為太僕侯剛為侍中初¶
<pb:KR2b0037_WYG_040-49a>¶
　江陽王繼以罪奪爵其子乂娶胡氏太后妹也至是復繼¶
　本封乂為通直散騎侍郎乂妻為新平郡君仍拜女侍中¶
九月魏太后稱制以于忠為冀州刺史司空澄(任城王/進位司)¶
(空/)領尚書令¶
　魏太后始臨朝聴政猶稱令以行事羣臣上書稱殿¶
　下加胡國珍侍中封安定公自郭祚等死詔令生殺¶
　皆出于忠王公畏之重足脇息太后既親政乃出忠¶
　為冀州刺史司空澄領尚書事(大后聰悟頗好讀書/屬文政事皆手筆自)¶
<pb:KR2b0037_WYG_040-49b>¶
　(決司空澄奏安定公宜出/入禁中參諮大務詔從之)¶
梁據魏西硤石(硤石注見前西硤石/在准水之西岸者)魏遣將軍崔亮攻之¶
　梁將軍趙祖悦襲魏西硤石據之以逼夀陽田道龍¶
　等散攻諸戌魏揚州刺史李崇分兵拒守已而魏假¶
　崔亮鎮南將軍攻西硤石久之不下明年正月乃克¶
　之(崔亮與李崇約水陸並進崇屢違期不至胡太后/使尚書李平持節督諸軍進攻梁遣將軍昌義之)¶
　(沂淮西救魏將軍崔延伯夾淮為營取車輪失輞削水/鋭其輻兩兩接對揉竹為絙貫連相屬並十餘道横)¶
　(為橋兩頭施大鹿盧出没隨意不可燒斫既斷趙祖/悦走路又令戰艦不通義之不得進李平部分水陸)¶
<pb:KR2b0037_WYG_040-50a>¶
　(攻克硤石外城祖悦出降斬之平遂進攻浮山堰崔/亮違平節度以疾請還魏師乃退  崔延伯博陵安)¶
　(平/人)¶
冬十二月魏太后攝行祭事¶
　太后以魏主㓜未能祭欲代行事禮官議以為不可¶
　太后以問崔光光引漢和熹鄧太后祭宗廟故事(事/具)¶
　(前/)以對太后大悦從之¶
(丙梁天監十五年魏肅宗/申孝明帝詡熙平元年)春二月魏侍中侯剛有罪削¶
户三百¶
<pb:KR2b0037_WYG_040-50b>¶
　魏侍中侯剛本出寒微以善烹調為嘗食典御(魏官/掌調)¶
　(和御/食)世宗晏駕有徳於太后(事見/前)遂由侍中進爵為¶
　公頗專恣用事王公皆畏附之至是以掠殺羽林為¶
　中尉元匡所彈廷尉處剛大辟太后曰剛因公事掠¶
　人邂逅致死於律不坐少卿袁翻(字景翔陳/郡項人)曰邂逅¶
　謂情狀已露𨼆避不引(謂不引/伏也)考訊以理者也今此¶
　羽林問則具首剛口唱打殺撾築非理安得謂之邂¶
　逅太后乃削剛户三百解嘗食典御(剛自太和進食/為典御垂三十)¶
<pb:KR2b0037_WYG_040-51a>¶
　(年至此始解/頗為失意)¶
夏四月梁圍魏武興(魏郡為東益州治楊/氏故地也注具前)秋七月魏擊¶
敗之¶
　魏東益州刺史元法僧(陽平王熙/之曾孫)素無治幹加以貪¶
　殘葭萌民任令宗因衆心之怨殺魏晉夀(此為東晉/夀齊郡魏)¶
　(於此置益州故城在今四川保寜府廣元縣又有/西晉夀晉郡後周廢故城在今保寜府昭化縣)太¶
　守以城降梁梁益州刺史鄱陽王恢(字宏達/梁主弟)遣太守¶
　張齊(字子響/馮翊人)將兵迎之法僧遣其子景隆拒齊齊與¶
<pb:KR2b0037_WYG_040-51b>¶
　戰於葭萌大破之遂圍武興法興境内皆叛唯武興¶
　一城僅存上表告急於魏魏以傅豎眼為益州刺史¶
　救之豎眼入境轉戰三日行二百餘里九遇皆㨗張¶
　齊退保白水(漢縣隋省故城/在今昭化縣)已出侵葭萌豎眼擊敗¶
　之齊引還於是葭萌(通鑑作東益州今/依梁書張齊傳輯)復没於魏(魏/梓)¶
　(潼太守茍金龍領關城戍主梁兵至金龍疾病不堪/部分其妻劉氏帥厲城民乘城拒戰百有餘日戊副)¶
　(髙景謀叛劉氏斬之并在城外為梁兵所據城中水/絶會天大雨劉氏命出公私布絹及衣服懸之絞而)¶
　(取水悉以雜噐儲之人心益固梁/兵退魏人封其子為平昌縣子)¶
<pb:KR2b0037_WYG_040-52a>¶
九月梁淮堰壞¶
　淮水暴漲堰壞其聲如雷聞三百里縁淮城戍村落¶
　十餘萬口皆漂入海(初魏人患淮堰以任城王澄為/大都督勒衆攻之李平以為不)¶
　(假兵力終當自/壊既而果然)¶
冬魏作永寜寺¶
　胡太后作永寜寺於宫側又作石窟寺於伊闕(注見/前)¶
　口皆極土木之羙而永寜尤甚為九層浮圖髙九十¶
　丈刹(所轄反浮圖上/柱今謂之相輪)復高十丈每夜静鈴鐸聲聞十¶
<pb:KR2b0037_WYG_040-52b>¶
　里佛殿僧房珠玉錦繡駭人心目自佛法入中國塔¶
　廟之盛未之有也(揚州刺史李崇表言髙祖遷都垂/三十年明堂未修大學荒廢城闕)¶
　(府寺頗亦頺壞非所以追隆堂構儀型萬國也宜罷尚/方雕靡之作省永寜土木之功分石窋䥴琢之勞因)¶
　(農之隙修此數條使國容嚴顯用/禮化興行豈不休哉大后不能)¶
柔然大破髙車殺其王彌俄突¶
　先是髙車敗柔然於蒲類海(注見/前)殺佗汗可汗其¶
　子醜奴立號豆羅伏跋豆伐可汗(魏言彰/制也)醜奴壯健¶
　善用兵是嵗西撃髙車大破之殺其王彌俄突漆其¶
<pb:KR2b0037_WYG_040-53a>¶
　頭以為飲噐鄰國叛去者皆撃滅之其國復彊(於是/遣使)¶
　(請和於魏用敵國之禮魏主引見使者責以藩禮不/備議依漢待匈奴故事遣使報之司農少卿張倫表)¶
　(言宜命宰臣致書諭以歸順之道不當使王人/銜命遽虧國體不從張倫字天念白澤之子)¶
(丁梁天監十六年/酉魏熙平二年)春正月魏制諸錢新舊通行巧偽者¶
罪之¶
　魏初民間皆不用錢髙祖始鑄太和五銖錢民欲鑄¶
　者聽就官鑪銅必精鍊無得殽雜世宗又鑄五銖錢¶
　禁不依準式者既而洛陽及諸州鎮所用不同商賈¶
<pb:KR2b0037_WYG_040-53b>¶
　不通任城王澄上言(曰不行之錢律有明式指謂雞/眼鐶鑿更無餘禁計河南諸州)¶
　(今所行者悉非制限昔来繩禁愚竊惑焉又河北既/無新餞復禁舊者專以單絲之縑疎縷之布狹幅促)¶
　(度不中常式裂匹為尺以濟有無徒成杼軸之勞不/免饑寒之苦乞下諸方州鎮新舊諸錢内外全好並)¶
　(得通行其雞眼鐶鑿及盜鑄/巧偽不如法者據律罪之)詔從之然河北少錢猶¶
　用物交易錢不入市(已而崔亮請於王屋等山採銅/鑄錢於是民多私鑄錢稍薄小)¶
　(用之/益輕)¶
夏四月梁罷宗廟牲牢薦以疏果¶
　詔以宗廟牲牢有累冥道宜皆以麵為之於是朝野¶
<pb:KR2b0037_WYG_040-54a>¶
　諠譁以為宗廟去牲乃是不復血食八座乃議以大¶
　脯代一元大武尋詔以餅代脯其餘盡用蔬果¶
(戊梁天監十七年/戍魏神龜元年)夏四月魏司徒胡國珍卒追號太上¶
秦公¶
　國珍卒贈假黄鉞相國太師號曰太上秦公葬以殊¶
　禮迎太后母皇甫氏之柩與合葬謂之太上秦孝穆¶
　君(諫議大夫張普恵以為太上之名不可施於人臣/上疏陳之左右莫敢為通㑹胡氏穿礦遇石普恵)¶
　(乃密表曰天無二日土無二王大上者因上而生名/也皇太后稱令以繋敇下蓋取三從之道今尊司徒)¶
<pb:KR2b0037_WYG_040-54b>¶
　(為太上恐乖繋敕之意比克吉定兆而以淺改卜或/天地神靈所以垂至戒啓聖情也伏願停逼上之號)¶
　(以邀謙光之福太后乃集五品以上博議王公皆希/大后意争詰難普恵普恵應機辨析無能屈者大后)¶
　(不從敕張普恵字洪賑常山九門人稱令/以繫  下謂繋太后令字於皇帝敕字下)¶
魏主始月一視朝¶
　張普恵以魏主好遊騁苑囿不親視朝過崇佛法郊¶
　廟之事多委有司上疏切諫由是魏主始月一陛見¶
　羣臣¶
五月梁司徒臨川王宏有罪免尋復其位¶
<pb:KR2b0037_WYG_040-55a>¶
　梁臨川王宏妾弟殺人匿於宏府梁主敕宏出之即¶
　日伏辜南司(御史臺曰南/司亦曰南臺)奏免宏官梁主泣曰愛宏¶
　者兄弟私親免宏者王者正法所奏可宏自洛口之¶
　敗常懷愧憤都下每有竊發輙以宏為名屢為有司¶
　所奏梁主輙赦之及是竟免宏官(宏後堂有庫屋垂/百間關籥甚嚴或)¶
　(疑是鎧仗者密以間他日梁主送盛饌與宏就飲半/醉後徑往後堂檢視每屋錢百萬為一聚黄榜標之)¶
　(千萬為一庫懸一紫標如此三十餘間餘悉貯絹布/□蠟等物屋皆滿梁主始知非仗大悦謂曰阿六生)¶
　(計大可乃更劇/飲至夜而還)未幾復以宏行司徒¶
<pb:KR2b0037_WYG_040-55b>¶
秋九月魏太后胡氏弑其故太后髙氏¶
　胡太后以天文有變欲以髙太后當之既而暴卒以¶
　尼禮葬之¶
魏遣使如西域求佛書¶
　胡太后遣使者宋雲與比邱(華言乞/士僧也)慧生如西域求¶
　佛經雲等行四千里至赤嶺(在西寜府邊外西唐書/地理志鄯城有石堡城)¶
　(西二十里至/赤嶺即此)乃出魏境又西行再朞至乾羅國(通考/比印)¶
　(度西行十二日/至乾陁羅國)得佛書百七十部而還¶
<pb:KR2b0037_WYG_040-56a>¶
(己梁天監十八年/亥魏神龜二年)春二月魏羽林虎賁作亂殺將軍張¶
彛(字慶寳清河/東武城人)¶
　魏征西將軍張彛之子仲瑀上封事求銓(量也/)削選¶
　格排抑武人不使豫清品於是羽林虎賁作亂(立榜/大巷)¶
　(刻期會集近千人至尚書省詬罵以/瓦石擊省門上下懾懼莫敢禁討)遂殺彛焚其第¶
　(賊曵彛堂下捶辱極意焚其第舎仲瑀兄始均拜賊/請其父命賊就毆擊投之火中仲瑀重傷走免彛僅)¶
　(有餘息再/宿而死)逺近震駭胡太后收掩羽林虎賁凶彊者¶
　八人斬之其餘不復窮治大赦以安之因令武官得¶
<pb:KR2b0037_WYG_040-56b>¶
　依資入選時懷朔鎮函使(函奏往/来之使)高歡(字賀六渾勃/海蓚人曾祖)¶
　(湖燕大守奔魏祖謐魏御史坐法徙懷朔世居北邊/遂習鮮卑俗歡家貧執役平城富人婁氏女見而竒)¶
　(之遂嫁焉始有馬/得給鎮為函使)至洛陽見張彛之死還家傾資以¶
　給客或問其故歡曰宿衛相帥焚大臣之第朝廷懼¶
　其亂而不問為政如此事可知矣財物豈可常守耶¶
　歡與司馬子如(字遵業温/人徙雲中)劉貴(秀容陽/曲人)賈顯智(中山/無極)¶
　(人/)孫騰(字龍雀咸/陽石安人)侯景(字萬景/朔方人)尉景(秦置尉候官因/以為氏景字士)¶
　(真善/無人)蔡儶(廣寜石/門人)相友善並以任俠雄於鄉里(胡三/省曰)¶
<pb:KR2b0037_WYG_040-57a>¶
　(髙歡事/始此)¶
魏以崔亮為吏部尚書立停年格¶
　時魏官員既少應選者多崔亮為吏部尚書奏立格¶
　制不問士之賢愚專以停解日月為斷沉滯者稱其¶
　能洛陽令薛琡(魏西方叱于氏後/改為薛氏琡代人)上書言黎元之命¶
　繫於長吏若選曹唯取年勞不簡能否義均行鴈次¶
　若貫魚執簿呼名一吏足矣數人而用何謂銓衡書¶
　奏不報已復奏乞令王公貴臣薦賢以補郡縣詔公¶
<pb:KR2b0037_WYG_040-57b>¶
　卿議事亦寢(時亮甥劉景安與亮書曰殷周以鄉塾/貢士两漢由州縣薦才魏晉因循又置)¶
　(中正雖未盡羙十收六七而朝廷貢才止求其文不/取其理察孝亷唯論章句不及治道立中正不考材)¶
　(行空辨姓氏取士不博沙汏未精舅當銓衡宜湏改/張易調如何反為停年格以限之天下士子誰復修)¶
　(厲名行哉亮以古今不/同時宜湏異為書復之)其後甄琛等繼亮為尚書利¶
　其便己踵而行之魏之選舉失人自亮始¶
魏減百官禄¶
　初魏髙祖以用度不足百官之禄四分減一及魏王¶
　即位于忠秉政復之至是又減(魏累世彊盛東𡗝西/域貢獻不絶又立互)¶
<pb:KR2b0037_WYG_040-58a>¶
　(市以致南貨至熙平神龜開府庫盈溢太后嘗至絹/藏命從行者百餘人各自負絹稱力取之少者不減)¶
　(百餘匹或過重顛仆於地崔光止取二匹衆皆愧之/時宗室權倖競為豪侈髙陽王雍冨冠一國河間王)¶
　(琛與之爭冨駿馬十餘匹皆以銀為槽牕户之上王/鳯銜鈴金龍吐斾宴會酒噐有水精峯瑪瑙椀赤玉)¶
　(厄皆中國所無嘗曰不恨我不見石崇恨石崇不見/我胡太后建寺無己令諸州各建五級浮圖民力疲)¶
　(敝諸王貴大宦官羽林各建寺於洛陽相髙以壯麗/太后設會施僧動以萬計賞賜左右所費不貲而未)¶
　(嘗施恵及民府庫漸虚乃減削百官禄食任城王澄/表言公私貧困宜節省浮費以周急務大后不能用)¶
　(在河間王琛字曇寳文成帝孫禄力禄/  官所受之禄力在官所用白直也)¶
　¶
<pb:KR2b0037_WYG_040-58b>¶
　¶
　¶
　¶
　¶
　¶
　¶
　¶
御批厯代通鑑輯覽卷四十一¶
