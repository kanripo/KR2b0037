# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:45.656582
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷一百十五
<pb:KR2b0037_WYG_114-1a>¶
欽定四庫全書¶
御批歴代通鑑輯覽卷一百十五¶
明¶
莊烈帝¶
(丁/丑)崇禎十年春正月辛丑朔日食¶
賊犯安慶¶
　張獻忠糾羅汝才馬守應劉國能(即射/塌天)等自襄陽東¶
　下與江北賊革裏眼左金王合烽火達淮揚南京兵¶
<pb:KR2b0037_WYG_114-1b>¶
　部尚書范景文操江都御史王道直總兵陽御分¶
　汛固守安池道史可法親率兵當賊衝賊遂從間道¶
　犯安慶連營百里詔左良玉馬爌劉良佐合兵往援¶
　皆大破賊賊走潛山太湖山中巡撫張國維(字玉笥/東陽人)¶
　檄良玉搜山不應尋北去賊復出太湖敗官軍於酆¶
　家店殺參將程龍陳于王等四十餘人遂䧟和州含¶
　山定逺六合攻天長破盱眙良玉令河南士民合疏¶
　留已竟不赴援已而總兵牟文綬偕良佐來赴賊始¶
<pb:KR2b0037_WYG_114-2a>¶
　　　遁獻忠入湖廣¶
　　二月我¶
　大清兵下朝鮮¶
　　　先是我¶
　　大清往征朝鮮攻克義州渡嘉山江進薄平壤朝鮮空¶
　　　城遁去國王李倧遣使請受盟因許其通和而還既¶
　　　而朝鮮復屢背約隂持兩端我¶
太宗文皇帝乃親統大軍征之長驅直入遂克王城國王李¶
<pb:KR2b0037_WYG_114-2b>¶
　　　倧逃于南漢山城¶
　　大軍圍之其妻子羣臣盡被俘獲已而漢江口濵海之¶
　　　地及江華島城(在朝鮮國開/州東北海中)復為¶
　　大軍所取倧勢益窮蹙乃上明所給勅印奉表出降(朝/鮮)¶
　　　(既降皮島益孤孔有徳耿仲明尚可喜夾攻之副總/兵金日觀力戰死皮島遂為)¶
　　(大清所/  取)¶
　　三月起楊嗣昌為兵部尚書¶
　　　嗣昌以父憂在籍㑹尚書張鳯翼卒帝顧廷臣無可¶
<pb:KR2b0037_WYG_114-3a>¶
　任者乃以嗣昌為之嗣昌博渉文史多識先朝故事¶
　有口才酬對敏㨗帝以為能所奏請無不從嗣昌議¶
　大舉平賊分各省官軍為四正六隅謂之十面之網¶
　總督總理二臣隨賊所向征討因議増兵十二萬増¶
　餉二百八十萬措餉之䇿有四曰因糧(因舊額量加/畆輸六合石)¶
　(折銀八錢傷地不與嵗得銀/一百九十二萬九千有竒)曰溢地(土田溢原額者/核實輸賦嵗得)¶
　(銀四十萬/六千冇竒)曰事例(富民輸貲/為監生)曰驛遞(前此郵驛裁省/之銀以二十萬)¶
　(充/餉)議上帝下詔有暫累吾民一年除此腹心大患語¶
<pb:KR2b0037_WYG_114-3b>¶
　改因糧為均輸布告天下尋以武臣驕惰逮戮失事¶
　總兵王忠張全昌惟左良玉以六合破賊功戴罪自¶
　贖¶
夏四月以熊文燦為兵部尚書兼都察院右副都御史¶
總理南畿河南山西陜西湖廣四川軍務¶
　文燦官閩廣乆帝未識其為人因遣中使假廣西采¶
　辦名往覘之既至文燦甚有所贈遺留飲十日中使¶
　喜語及中原宼亂文燦方中酒擊案罵曰諸臣誤國¶
<pb:KR2b0037_WYG_114-4a>¶
　耳若文燦往詎令䑕輩至是中使起立曰吾非往廣¶
　西采辦也銜上命覘公公信有當世才非公不足辦¶
　此賊吾今還公旦夕且召文燦出不意悔失言隨言¶
　有五難四不可中使曰我見上自請之若上無所吝¶
　即公不得辭矣文燦辭窮應曰諾中使還朝果言之¶
　于帝初文燦自貴州徙家蘄水與邑人姚明恭為姻¶
　明恭官詹事與楊嗣昌相善嗣昌握兵柄得帝眷以¶
　帝急欲平賊規引一人自助明恭因薦文燦且曰此¶
<pb:KR2b0037_WYG_114-4b>¶
　有内援可引也嗣昌遂薦之至是帝以文燦總理南¶
　畿五省軍務文燦拜命即請左良玉所將六千人為¶
　己軍而大募粤人及烏蠻精火器者一二千人以自¶
　䕶弓刀甲胄甚整(次廬山謁所善僧空隠僧迎謂曰/公誤矣文燦屏人問故僧曰公自)¶
　(度所將兵足制賊死命乎曰不能曰諸將有可屬大/事當一面不煩指揮而定者乎曰未知何如也曰二)¶
　(者既不能當賊上特以名使公厚責望一不效誅矣/文燦却立良久曰撫之何如僧曰吾測公必撫然流)¶
　(㓂非海冦比公其/慎之文燦乃辭去)抵安慶良玉桀驁不受節制其下¶
　與粤軍不和大詬文燦不得已遣還南兵然良玉軍¶
<pb:KR2b0037_WYG_114-5a>¶
　實不為用嗣昌言于帝乃以邉將馮舉苗有才兵五¶
　千人𨽻焉已而京營將黄得功(字虎山開/元衛人)連破賊兵¶
　威甚振當是時嗣昌建四正六隅之䇿増兵餉大半¶
　期滅賊賊頗懼及文燦至京軍屢㨗益懼文燦顧決¶
　計招撫刋檄徧懸通都帝聞之怒嚴㫖譙責嗣昌為¶
　救乃解¶
六月温體仁罷¶
　體仁在閣八年日與異已者為仇帝以為樸忠恩禮¶
<pb:KR2b0037_WYG_114-5b>¶
　無與比體仁自念排擠者衆恐衆怨歸已倡言密勿¶
　不宜宣洩閣揭皆不發亦不存録故所中傷人不能¶
　盡知廷臣劾之者先後不可勝計布衣楊光先至輿¶
　櫬上奏帝益謂其孤立罪責言者或至杖死至是常¶
　熟人張漢儒訐錢謙益瞿式耜居鄉不法事(先是庶/吉士張)¶
　(溥知縣張采倡為復社與東林相應和里人陸文聲/者輸貲為監生求入社不許因詣闕言風俗之弊皆)¶
　(原于士子溥采為主盟倡復社亂天下體仁下其事/于提學御史倪元珙兵偹參議馮元颺皆言復社無)¶
　(可罪失體仁意俱被降謪于是復有張漢儒事人張/溥字天如張采字受先俱太倉人倪元珙上虞  馮)¶
<pb:KR2b0037_WYG_114-6a>¶
　(元颺字爾/賡慈溪人)體仁故讐謙益擬㫖逮下詔獄嚴訊謙益¶
　危甚求解于司禮太監曹化淳化淳故王安門下也¶
　徳謙益嘗為安作碑文頗為營求漢儒偵知之與其¶
　黨告體仁體仁宻奏帝請并坐化淳罪帝以示化淳¶
　化淳懼自請案治乃盡得漢儒等奸狀及體仁宻謀¶
　獄上帝始悟體仁有黨詔下漢儒等立枷死體仁乃¶
　佯引疾意帝必慰留及得㫖竟放歸(體仁輔政數年/念朝士多與為)¶
　(怨不敢恣肆用亷謹自結於上苞苴不入門然當是/時流冦踰畿輔擾中原邊境雜㳫民生日团未嘗建)¶
<pb:KR2b0037_WYG_114-6b>¶
　(一策惟日與善類為仇其所引與同列者皆庸材苟/以充位且藉形已長固上寵帝毎訪兵餉事輒遜謝)¶
　(曰臣夙以文章待罪禁林上不知其駑下擢至此位/盜賊日益衆誠萬死不足塞責顧臣愚無知但票擬)¶
　(勿欺耳兵食之事惟聖明裁決有詆其窺帝意㫖者/體仁言臣票擬多未中窽要毎經御筆批改頌服將)¶
　(順不暇詎能窺上㫖帝愈親信之及得/㫖放歸體仁方食失七箸歸踰年死)¶
兩畿山西大旱山東河南蝗¶
秋八月以劉宇亮(綿竹人/宇烈弟)傅冠(字元甫/進賢人)為禮部尚書薛¶
國觀(韓城/人)為禮部侍郎並兼東閣大學士預機務¶
　國觀為人隂鷙谿刻不學少文温體仁因其素讐東¶
<pb:KR2b0037_WYG_114-7a>¶
　林宻薦于帝遂致柄用時體仁雖去國而國觀與張¶
　至發並效其所為蔽賢植黨國事日壊¶
冬十月李自成犯四川¶
　自成窺蜀中空虚乗間䧟寜羌破七盤闗(在保寧府/廣元縣北)¶
　(七盤/嶺上)分三道入蜀總兵官侯良柱禦之于綿州戰死¶
　遂連䧟昭化劍州梓潼江油黎雅青神進逼成都未¶
　幾洪承疇督曹變蛟來援自成乃由洮州入番地官¶
　軍轉戰千里不解甲者二十七晝夜自引殘卒竄入¶
<pb:KR2b0037_WYG_114-7b>¶
　岷州及西河(宋置州明改縣/今縣屬秦州)禮縣(元置禮店縣明初/改千户所成化中)¶
　(置禮縣今/縣屬秦州)山中¶
以中官曹化淳提督京營¶
　復以李明哲提督五軍營杜勲提督神樞營閻思印¶
　提督神機營鄭良輔總理京城巡捕¶
(戊/寅)十一年春正月裁南京冗官¶
夏四月張獻忠偽降總理軍務熊文燦受之¶
　當是時河南湖廣賊十五家惟獻忠最狡黠驍勍次¶
<pb:KR2b0037_WYG_114-8a>¶
　則曹操獻忠嘗偽為官兵欲紿宛城左良玉適至獻¶
　忠倉皇走前鋒羅岱射之中額良玉馬亦及刀拂獻¶
　忠面馬馳以免㑹熊文燦為總理刋檄撫賊闖搨天¶
　與獻忠有卻詣文燦降獻忠創甚不能戰心内恐至¶
　是偵陳洪範𨽻總理麾下為總兵大喜(獻忠當死洪/範救之事具)¶
　(前/)因遣間齎重幣獻洪範曰獻忠䝉公大恩得母死¶
　公豈忘之耶願率所部降以自効洪範亦喜為告文¶
　燦受其降巡按御史林銘球(廣東海/豐人)分巡道王瑞柟(永/嘉)¶
<pb:KR2b0037_WYG_114-8b>¶
　(人/)與良玉謀俟獻忠至而執之文燦不可乃止¶
張至發罷¶
　至發嘗疏詆黄道周頌温體仁屢為言者所劾至是¶
　中書舍人黄應恩以賕請得罪詞連至發至發憤甚¶
　連疏請勘帝優㫖褒答而下應恩獄至發乃乞休自¶
　引三當去未嘗稱疾也忽得㫖囘藉調理時人傳笑¶
　以為遵㫖患病云(至發頗清強起外僚諸翰林多不/服又始終惡異已不能收物情帝)¶
　(亦以其望輕即聴之去後十四年帝思用舊臣特勅/召周延儒賀逢聖及至發獨至發四疏辭十五年四)¶
<pb:KR2b0037_WYG_114-9a>¶
　(月卒/于家)¶
五月熒惑逆行至秋乃滅¶
　帝素服減膳諭諸臣修省¶
六月孔貞運罷¶
　貞運先與黄士俊賀逢聖同相已而兩人相繼罷去¶
　(士俊十年十二月罷/逢聖是年三月罷)及是貞運代張至發為首輔㑹¶
　帝親自考選諸臣卷下輔臣再閲貞運及薛國觀頗¶
　有所更及命下閣擬悉不從而帝以所擇十八卷下¶
<pb:KR2b0037_WYG_114-9b>¶
　部議行適新御史羣謁朝房貞運言諸卷説多難行¶
　新御史遂有劾之者貞運即引歸(國變後貞運哭臨/慟絶不能起未幾)¶
　(卒貞運至聖六/十三代孫也)¶
以楊嗣昌程國祥蔡國用(金谿/人)為禮部尚書方逢年(遂/安)¶
(人/)范復粹(黄縣/人)為禮部侍郎並兼東閣大學士預機務¶
嗣昌兼掌兵部¶
　初國祥掌户部議借都城賃舍租一年可得五十萬¶
　勛戚内官多匿不奏得僅十三萬然國祥由是得帝¶
<pb:KR2b0037_WYG_114-10a>¶
　眷至是與嗣昌等並入閣¶
兩畿山東河南大旱蝗¶
秋七月謫少詹事黄道周官¶
　初遷安郭鞏以逆桉謫戍其鄉人為訟寃楊嗣昌時¶
　巡撫永平聞于朝及奪情入閣又起復逆案陳新甲¶
　(長夀/人)為總督于是言官相繼論之道周上三疏一劾¶
　嗣昌奪情一劾新甲走邪徑一劾遼東巡撫方一藻¶
　(歙縣/人)主和議時道周已充日講官遷少詹事㑹廷推¶
<pb:KR2b0037_WYG_114-10b>¶
　閣臣道周名在列帝不用用嗣昌等帝疑道周怨望¶
　嗣昌復摭拾道周前辭諭徳疏中有文章氣節不如¶
　鄭鄤(字峚陽武進/人振先子)語鄤方以逼父杖母為時詬病(鄭/鄤)¶
　(者故庶吉士與文震孟同建言相友善温體仁憾震/孟因劾鄤假乩仙判詞逼父振先杖母言出其從母)¶
　(舅大學士吳宗達帝/震怒不俟佐証磔死)嗣昌因言鄤杖母飛走不如今¶
　道周又不如鄤何用談綱常為且其意徒欲庇㓙徒¶
　&KR0210;前言之謬立心可知因自乞罷免帝優㫖慰之及¶
　是召内閣及諸大臣于平臺并及道周帝與諸臣語¶
<pb:KR2b0037_WYG_114-11a>¶
　所司事久之問道周曰凡無所為而為者謂之天理¶
　有所為而為者謂之人欲爾三疏適當廷推不用時¶
　果然無所為乎道周對曰臣三疏皆國家綱常自信¶
　無所為帝曰先時何不言對曰先時猶可不言至簡¶
　用後不言更無當言之日帝曰清固美徳但不可傲¶
　物遂非且惟伯夷為聖之清若小廉曲謹是廉非清¶
　也時道周對不稱㫖帝屢駁詰道周曰今日獨立敢¶
　言之人少讒諂面諛之人多臣不得不言帝曰昔孔¶
<pb:KR2b0037_WYG_114-11b>¶
　子誅少正卯當時亦稱聞人止因言偽而辨行僻而¶
　堅故不免聖人之誅今人多類此道周曰少正卯欺¶
　世盜名心術不正故聖人誅之臣心正所行事皆正¶
　無一毫私帝曰向以爾偏稍示裁抑後聞爾有操守¶
　旋復官不圖恣肆乃爾本當按問念列講官姑出侯¶
　㫖遂叱之退是時帝憂兵事謂可屬大事者惟嗣昌¶
　破格用之道周守經失帝意及奏對又不遜帝怒甚¶
　欲加以重罪念其名高乃傳諭數百言戒廷臣毋為¶
<pb:KR2b0037_WYG_114-12a>¶
　　道周劫持相朋黨貶道周六秩為江西按察司照磨¶
　八月傳冠罷¶
　　時有章奏發自御前者冠以為揭帖援筆判其上既¶
　　知誤惶恐引罪帝即放歸¶
　九月我¶
大清兵入塞燕京戒嚴¶
　大清兵分路入墻子嶺青山口薊遼總督吳阿衡(裕州/人)敗¶
　　死監視中官鄧希詔遁走遂深入抵半闌山總監高¶
<pb:KR2b0037_WYG_114-12b>¶
　　起潛兵敗遂由盧溝橋趣良鄉下畿輔城四十有八¶
　　前大學士高陽孫承宗(賜專本朝定/    謚忠)一門殉節死(子/舉)¶
　　(人鉁尚寳丞鑰官生鈰生員&KR0008;鎬從子鍊及孫之沅/之滂之澋之浩之瀗從孫之澈之渼之泳之澤之渙)¶
　　(之瀚皆戰死又同時死節者知州則有深州知州孫/士美及父訥一家從死者十三人知縣則有任邱知)¶
　　(縣白慧元亦一門俱死餘如慶都知縣黄承宗靈夀/知縣馮登鰲文安知縣王鑰蠡縣知縣王采新河知)¶
　　(縣崔賢鹽山知縣陳誌固城知縣王九鼎青縣知縣/張文煥興濟知縣錢珍慶雲知縣陳緘等教官則有)¶
　　(鉅鹿教諭唐一中蠡縣訓導馮大緯吳橋訓導劉廷/訓臨城訓導張純儒等鄉官則有喬若雯李禎宁李)¶
　　(崇徳董祚魏克家諸生則有桑開基等皆以殉節死/孫士美青浦人白慧元凊澗人馮登鰲膚施人王鑰)¶
<pb:KR2b0037_WYG_114-13a>¶
　(武功人王采澤州人崔賢弋陽人唐一中全州人馮/大緯登鰲從父劉廷訓順天通州人張純儒新安人)¶
　(喬若雯臨城人歴兖州知府罷歸李禎寧任邱人歴/山西按察使罷歸李崇徳青縣人歴户部員外郎董)¶
　(祚隆平舉人魏克家/高陽人知鄒平縣)又自徳州渡河下山東州縣十¶
　有六(事在明/年正月)執徳王由樞(莊王見潾/六世孫)布政使張秉文¶
　(字含之/桐城人)等死之(先是楊嗣昌檄山東巡撫移師徳州/于是濟南府空虚巡按御史宋學朱)¶
　(方行部章邱聞警馳還與秉文及副使周之訓參議/鄧謙鹽運使唐世熊等議守城達章告急于朝嗣昌)¶
　(無以應及濟南被圍秉文等分門死守晝夜不解甲/援兵竟無至者及城潰秉文巷戰被箭力不能支死)¶
　(妻方妾陳俱投大明湖死學朱子訓謙世熊與濟南/知府苟好善同知陳虞允通判熊烈獻歴城知縣韓)¶
<pb:KR2b0037_WYG_114-13b>¶
　(承宣臨邑知縣宋希堯博平知縣張烈宿茌平知縣/黄建極武城知縣李承芳邱縣知縣髙重光及恩縣)¶
　(鄉官李應薦歴城舉人劉光化子漢儀皆死焉時又/有劉大年者官兵部主事奉使南京還朝道歴城城)¶
　(破亦死之人宋學朱字用晦長洲人周之訓黄岡人/鄧謙孝感  唐世熊灌陽人苟好善醴泉人熊烈獻)¶
　(黄陂人韓承宣爌之孫髙重光字秀/恒保定縣人劉大年江西廣昌人)¶
詔盧象昇督兵勤王¶
　象昇遭父䘮請守制未行詔督山西總兵楊國柱王¶
　樸虎大威諸軍入援時楊嗣昌奪情任中樞與總監¶
　中官高起潛陰主和議象昇心非之㑹召對平臺帝¶
<pb:KR2b0037_WYG_114-14a>¶
　慰勞之咨以方略對言命臣督師臣意主戰帝色變¶
　良乆曰和乃外廷議耳象昇因奏備禦形勢甚悉帝¶
　壯之而戒象昇持重命與嗣昌起潛等議當是時帝¶
　心知¶
大清兵鋭甚力不敵而恥言和故委廷議以答象昇象¶
　昇出與兩人議不合即日陛辭嗣昌送之屏左右欲¶
　有言久而不能出口第丁寧毋輕戰而已象昇念帝¶
　意頗鋭而事多為起潛撓憤甚疏請分兵嗣昌定議¶
<pb:KR2b0037_WYG_114-14b>¶
　宣大山西三帥屬象昇關寧諸路屬起潛象昇名督¶
　天下兵實不及二萬越數日嗣昌至軍象昇責以阻¶
　師且曰公等堅主和議獨不思城下之盟春秋所恥¶
　長安口舌如鋒恐袁崇煥之禍立見嗣昌頰赤曰公¶
　直以尚方劍加我矣象昇曰既不奔䘮又不能戰尚¶
　方劍當先加已頸安得加人嗣昌曰公毋以長安蜚¶
　語䧟人象昇曰周元忠赴邉講和往來數日其事始¶
　薊鎮監督受成本兵通國共聞誰可諱也嗣昌語塞¶
<pb:KR2b0037_WYG_114-15a>¶
　而去(元忠本瞽人嘗賣卜于遼多相識故嗣/昌遣之然議和事大不得要領而止)又數日¶
　㑹起潛安定門象昇大言非血戰無以盡臣職起潛¶
　曰恐野戰非我所長耳兩人始終各持一議¶
洪承疇大破李自成于潼闗¶
　先是自成復謀犯蜀諸將馬科賀人龍拒之乃走漢¶
　中又為左光先所扼其黨皆降惟自成東遁承疇命¶
　曹變蛟窮追設伏于潼闗之南原大破之自成妻女¶
　俱失從十八騎遁商洛時闗中賊略盡張獻忠已降¶
<pb:KR2b0037_WYG_114-15b>¶
　惟羅汝才等十餘部往來豫楚窺陜西亦以求撫紿¶
　熊文燦孫傅庭復引兵敗之于閿鄉靈寳賊窘甚忽¶
　得文燦止兵檄謂無妬我撫功縱部下戕殺傳庭怏¶
　怏而還未幾承疇傳庭皆入衛北行賊遂不可制¶
冬十二月方逢年罷¶
　時刑科奏摘參未完疏逢年以犯贓私者人亡産絶¶
　𤓰蔓親戚遂輕議以上而帝意欲罪刑部尚書劉之¶
　鳯責逢年疎忽逢年引罪即罷歸¶
<pb:KR2b0037_WYG_114-16a>¶
督師侍郎盧象昇敗于鉅鹿死之¶
　是時¶
大清兵分三路深入一由淶水攻易州一由新城攻雄¶
　縣一由定興攻安肅象昇聞之從涿州進據保定令¶
　將分道出禦大戰慶都猶未敗衂而一時列城多望¶
　風失守嗣昌乃奏落象昇尚書銜以侍郎督師象昇¶
　自擢兵備與流賊角大小數十戰賊雖强盛俱烏合¶
　之衆一敗即散走故所向催破及是¶
<pb:KR2b0037_WYG_114-16b>¶
大軍在前又為嗣昌所扼兵力單餉乆乏將士饑甚自知¶
　必死晨出帳四面拜曰吾與將士同受國恩患不得¶
　死不患不得生衆皆泣不能仰視旋進至鉅鹿南賈¶
　莊中官髙起潛擁闗寧兵相距五十里象昇遣贊畫¶
　主事楊廷麟(字伯祥/清江人)往乞援因與訣曰死西市何如¶
　死疆塲吾苐以一死報君猶為薄耳廷麟詣起潛起¶
　潛不應象昇卒僅五千行至嵩水橋與¶
大清兵遇總兵王樸先引兵逃去惟虎大威楊國柱從¶
<pb:KR2b0037_WYG_114-17a>¶
　象昇勒麾下卒居中大威帥左國柱帥右大戰移時¶
　乃休兵夜半被圍明日騎益大至圍三重象昇麾兵¶
　力戰礟盡矢窮大威請潰圍出象昇不許猶奮鬬身¶
　中四矢三刃手格殺數十人乃死一軍盡亡惟大威¶
　國柱得脱起潛聞敗遂倉皇星遁嗣昌既夙惡象昇¶
　而起潛懼坐罪誅諱象昇死狀嗣昌疑不死詔騐視¶
　廷麟遣將得其屍麻衣猶被體一卒遥見即號泣曰¶
　此吾盧公也肅拜衆皆拜畿民皆奔走而泣曰盧公¶
<pb:KR2b0037_WYG_114-17b>¶
　死誰䘏我者競立祠祀之順徳知府于頴(金壇/人)覈其¶
　狀以上事始白嗣昌故靳之踰兩月乃得殮(象昇嘗/三賜劍)¶
　(未嘗戮一偏禆愛才恤下如恐不及没後羣臣多為/請䘏帝先中嗣昌言不納及嗣昌敗乃加贈䘏福王)¶
　(時追諡忠烈忠本/朝  賜専諡  肅)¶
(己/卯)十二年春正月以洪承疇總督薊遼軍務孫傳庭總¶
督保定山東河北軍務尋下傳庭于獄¶
　朝議移承疇薊遼帥秦兵東守傳庭言秦兵不歸則¶
　流賊勢張且軍士家在秦乆留于邉非諽則逃無益¶
<pb:KR2b0037_WYG_114-18a>¶
　　帝不能用尋又移傳庭于保定傳庭疏請召見為楊¶
　　嗣昌所阻愠甚引疾乞休嗣昌復劾之詔斥為民逮¶
　　繫論死¶
　二月劉宇亮罷¶
　　初宇亮自請督察軍情抵保定聞盧象昇敗懼甚急¶
　　趨晉州不敢戰尾¶
　大清兵而北至天津乃劾總兵劉光祚逗遛詔斬光祚¶
　　軍前而光祚適有武清之㨗宇亮復具疏乞宥帝責¶
<pb:KR2b0037_WYG_114-18b>¶
　　其前後矛盾削籍¶
　三月我¶
大清兵出青山口¶
　　帝逮治失守封疆諸臣巡撫陳祖苞總兵吳國鎮等¶
　　三十六人同日棄市¶
　夏四月總兵官左良玉敗賊于鎮平闗(在南陽府/鎮平縣)¶
　　初賊渠馬士秀等降良玉處其衆于許郊外許大州¶
　　諸將寄孥處㑹良玉率諸將入援士秀等假良玉軍¶
<pb:KR2b0037_WYG_114-19a>¶
　號紿入城縱火殺官吏殱良玉家至是良玉南還擊¶
　賊馬進忠于鎮平闗降之復遣降將劉國能擊降士¶
　秀等于是熊文燦上言兵威大震賊嵗月可平帝優¶
　詔報之¶
程國祥罷¶
　初國祥之相也帝御中極殿召廷臣七十餘人發䇿¶
　親試之時天大兩諸臣面對後漏已深終考者三十¶
　七人然帝意前定第假是為名居數日國祥遂與楊¶
<pb:KR2b0037_WYG_114-19b>¶
　嗣昌等同相時先後居政府者八人(劉宇亮傳冠薛/國觀楊嗣昌方)¶
　(逢年蔡國用范復/粹及國祥凡八人)而嗣昌薛國觀獨用事國祥委蛇¶
　其間自守而已至是召對國祥無一言帝傳諭責其¶
　緘黙大負委任國祥遂乞休去(尋卒于家未幾/蔡國用亦卒)¶
五月以姚明恭張四知(費縣/人)魏照乗(滑縣/人)並為禮部尚¶
書兼東閣大學士預機務¶
　三人皆庸劣四知尤甚薛國觀力援入閣¶
張獻忠叛于榖城¶
<pb:KR2b0037_WYG_114-20a>¶
　獻忠在榖城擁兵索餉不奉調遣且日肆刦奪人咸¶
　知其必叛知縣阮之鈿(字實甫/桐城人)力言于熊文燦文燦¶
　不省洪承疇等入衛羅汝才諸賊疑見𠞰亦乞降文¶
　燦益自喜至是獻忠復叛殺之鈿毀榖城進䧟房縣¶
　知縣郝景春(字和滿/江都人)及其子鳴鸞皆死之(鳴鸞力敵/萬夫擊傷)¶
　(獻忠左足殺其所愛善馬又用間入賊壘陰識獻忠/臥帳將襲擒之㑹指揮張三擒開門納賊入守備楊)¶
　(道選巷戰死景春鳴鸞及主/簿朱邦聞皆被執不屈死)左良玉羅岱追擊之至¶
　羅&KR0008;山遇伏岱被執不屈死良玉軍大敗䘮士卒萬¶
<pb:KR2b0037_WYG_114-20b>¶
　人時李自成亦出收餘衆往依獻忠獻忠欲圖之遁¶
　去(時議者以李自成之遁車箱峽張獻忠之叛榖/城為明所由亡而陳竒瑜與文燦其罪首云)¶
六月畿内山東河南山西旱蝗¶
加征練餉¶
　廷臣多請練邉兵帝命楊嗣昌定議邉鎮及畿輔山¶
　東河北凡四總督十三總兵官各抽練額兵總三十¶
　七萬有竒又汰郡縣佐貳設練備練總專練民兵干¶
　是𠞰餉外復増練餉七百三十萬¶
<pb:KR2b0037_WYG_114-21a>¶
秋八月削熊文燦官命楊嗣昌督師討賊文燦尋逮下獄¶
　帝聞榖城之變大驚逐削熊文燦官以軍中不可無¶
　帥令戴罪視事及聞左良玉敗益怒遂命嗣昌往代¶
　逮文燦下獄論死(明年十/月棄市)嗣昌既受代乃大誓師左¶
　良玉陳洪範等畢㑹嗣昌以良玉有大將才其兵亦¶
　可用請拜良玉平賊將軍報可良玉既佩將軍印志¶
　寖驕遣使以書謝嗣昌嗣昌不悦¶
(庚/辰)十三年春二月官兵大敗張獻忠于太平(明縣今屬/四川逺州)¶
<pb:KR2b0037_WYG_114-21b>¶
　是時賊分為三西則張獻忠踞楚蜀界東則革裏眼¶
　左金王等四營分擾隨應麻黄南則曹操過天星等¶
　十營伏漳房興逺間楊嗣昌駐襄陽而令左良玉專¶
　𠞰獻忠及是良玉合諸軍至枸平闗(亦曰溝平闗在/興安州西南與)¶
　(四川/接界)與賊遇擊之獻忠敗走良玉乃請從漢陽西鄉¶
　入蜀追之嗣昌謀以陜西總督鄭崇儉(字大章/寧鄉人)率賀¶
　人龍李國安從西鄉入蜀而令良玉駐兵興平别遣¶
　偏將追𠞰良玉不從時獻忠營太平縣大竹河(在縣/東北)¶
<pb:KR2b0037_WYG_114-22a>¶
　(亦曰大竹渡其上流即北江/下流至陜西紫陽縣入漢)良玉駐魚溪渡未幾崇¶
　儉引其兵來㑹賊移軍九滚坪(與下瑪瑙山俱/在太平縣境)見瑪¶
　瑙山險峻將據之官軍始抵山下賊已踞山巔乘髙¶
　鼓譟良玉下馬周覽者久之曰吾知所以破賊矣分¶
　所進道為三已當其二秦兵當其一曰聞鼓聲而上兩¶
　軍夾攻賊陣堅不可動鏖戰久之賊大潰墜崖澗者¶
　無算追奔四十里良玉兵斬掃地王曹威白馬鄧天¶
　王等渠魁一十六人獻忠妻妾亦被擒遁入興歸山¶
<pb:KR2b0037_WYG_114-22b>¶
　中勢大慼¶
夏四月逮江西巡撫解學龍(字石㠶楊/州興化人)及黄道周下獄¶
尋遣戍¶
　道周貶江西按察司照磨時巡撫解學龍薦所部官¶
　推奬道周備至故事但下所司大學士魏照乗素惡¶
　道周擬㫖責學龍濫薦帝怒立削二人籍逮下刑部¶
　獄責以黨邪亂政並廷杖八十究黨與欲寘之死尚書¶
　李覺斯(東莞/人)讞輕嚴㫖切責再議謫戍烟瘴帝猶以¶
<pb:KR2b0037_WYG_114-23a>¶
　為失出除覺斯名尚書劉澤深(扶溝/人)言二人罪至永¶
　戍至矣過此惟論死論死非封疆則貪酷未有以建¶
　言者道周無封疆貪酷之罪而有建言䝉戮之名于¶
　道周得矣非聖主覆載之量也仍以原擬請乃謫戍廣¶
　西¶
以謝陞陳演(井研/人)為禮部尚書並兼東閣大學士預機¶
務¶
　演庸才寡學工結納初入館即與内侍通帝簡用閣¶
<pb:KR2b0037_WYG_114-23b>¶
　臣每親發䇿觀所條對覘能否演結中官探得帝所¶
　問數事宻授演條對獨稱㫖遂被擢用¶
五月石砫女官秦良玉敗羅汝才于䕫州¶
　汝才犯夔州遇官軍屢㨗㑹良玉至以兵邀擊連敗¶
　之斬千餘級奪汝才大纛擒其渠六人汝才走大寜¶
　(宋縣今屬/夔州府)¶
姚明恭罷¶
　明恭出趙興邦之門公論素不與柄用後鄉人詣闕¶
<pb:KR2b0037_WYG_114-24a>¶
　訟之明恭不自安請告歸遂罷¶
六月薛國觀以罪免尋遣使逮入都賜死¶
　國觀柄政一踵温體仁所為而才智逺不逮操守亦¶
　弗如帝初甚信嚮之後意亦漸移帝憂國用不足國¶
　觀請借助于戚畹因以武清侯李國瑞為言國瑞孝¶
　定太后兄孫帝曾祖母家也國瑞薄庶兄國臣國臣¶
　憤詭言父貲四十萬臣當得其半今請助國為軍資¶
　故國觀言之帝因欲盡借所言四十萬不應則勒期¶
<pb:KR2b0037_WYG_114-24b>¶
　嚴追或教國瑞匿貲勿獻拆毁居第陳什器通衢鬻¶
　之示無所有嘉定伯周奎與友連代為請帝怒奪國¶
　瑞爵國瑞悸死有司追不已戚畹皆自危㑹皇子病¶
　宦官宫妾倡言孝定太后已為九蓮菩薩降神言帝¶
　薄外家諸皇子盡當殀俄皇子卒帝大恐封國瑞七¶
　嵗兒存善為侯盡還所納金銀而追恨國觀待隙而¶
　發初帝嘗燕見國觀語及朝士貪婪國觀曰使厰衛¶
　得人安敢如是時東厰太監王徳化在側汗出沾背¶
<pb:KR2b0037_WYG_114-25a>¶
　于是專察國觀陰事悉以上聞國觀不知也及是行¶
　人吳昌時(吳江/人)當考選恐國觀抑已因其門人以見¶
　國觀偽許第一當得吏科逮命下乃得禮部主事昌¶
　時大恨以為賣已與所善東厰謀盡發國觀受賄不¶
　法事以逹于帝帝遂借票擬發怒(時楊嗣昌有所陳/奏帝令國觀處㫖)¶
　下五府九卿科道㑹議革國觀職放歸帝怒猶未已¶
　㑹國觀出都重車纍纍偵事者以聞而東厰所遣伺¶
　國觀邸者值中書王陛彦至(國觀向/與交闗)執之得其平日¶
<pb:KR2b0037_WYG_114-25b>¶
　招揺通賄狀詞所連及甚衆(尚書傳永淳侍郎/蔡奕琛等皆與焉)詔下¶
　陛彦詔獄窮治頃之給事中袁愷(聊城/人)復上疏再劾¶
　國觀帝以陛彦行賄有據不俟獄具即命棄市而遣¶
　使往逮國觀國觀遷延不赴乆始入都遂賜死(事在/明年)¶
　(八/月)¶
秋七月張獻忠與羅汝才合䧟四川諸州縣¶
　初賀人龍屢破賊楊嗣昌私許人龍代左良玉而良¶
　玉適有瑪瑙山之㨗嗣昌顧人龍曰須後命由是兩¶
<pb:KR2b0037_WYG_114-26a>¶
　人皆不為用獻忠遣間説良玉曰獻忠在故公見重¶
　良玉乃圍而不攻賊得與民市鹽米芻酪收潰散西¶
　走白羊山與羅汝才合時曹操過天星方窺大昌(注/見)¶
　(前/)巫山欲渡江為官兵所扼獻忠至遂與之合獻忠¶
　雖累敗氣益甚立馬江岸有不前者輒斬之賊爭死¶
　鬭官軍退走賊畢渡屯萬頃山歸巫大震先是嗣昌¶
　以川地扼塞合羣賊而蹙之可盡殄及是聞羣賊已¶
　聚蜀界乃自彛陵溯舟而上而獻忠勢已張甚曹操¶
<pb:KR2b0037_WYG_114-26b>¶
　過天星等東西奔突官軍往來追逐不能及獻忠遂¶
　䧟大昌進屯開縣(宋州明為州今/縣屬夔州府)張令(永寧/降將)戰死秦¶
　良玉亦敗賊遂北䧟劍州將入漢中總兵趙光逺賀¶
　人龍扼之平陽百丈(俱闗名/注見前)賊不得過乃走巴西屠¶
　綿州越成都䧟瀘州復至開縣嗣昌在重慶三檄人¶
　龍㑹師又九檄召良玉兵皆不至¶
九月李自成走鄖均遂入河南¶
　先是楊嗣昌在彛陵檄自成出令降自成出嫚語官¶
<pb:KR2b0037_WYG_114-27a>¶
　軍圍之魚復山中(古魚復縣因山為城所謂赤/岬山也在夔州府奉節縣東)自成¶
　大困(時賊將多出降自成欲自經以養子䨇喜勸而/止有劉宗敏者藍田鍜工也最驍勇亦欲降自)¶
　(成知之與步入叢祠顧而歎曰人言我當為天子盍/卜之神不吉若斷我頭以降宗敏諾遂三卜三吉宗)¶
　(敏還殺其兩妻謂自成曰吾死從若矣/軍中壯士聞之亦多殺妻子願從者)㑹巡撫邵㨗¶
　春移置戍兵圍者懈自成乃自焚輜重輕騎由鄖均¶
　走河南河南大旱斛榖萬錢饑民從自成者數萬遂¶
　自南陽出攻宜陽殺知縣唐啟泰移攻永寧殺知縣¶
　武大烈(臨潼人拒守三晝夜城䧟與主簿魏國輔教/諭任維清守備王正已百戸孫世英皆死之)¶
<pb:KR2b0037_WYG_114-27b>¶
　戕萬安王采&KR0008;(伊王支屬/居永寧)攻偃師一日而䧟知縣徐¶
　日泰(金谿/人)罵賊死自成于是勢大熾(祀縣舉人李信/者逆案中尚書)¶
　(李精白子也嘗出粟賑饑民民徳之曰李公子活我/㑹繩伎紅娘子反擄信强委身焉信逃歸官以為賊)¶
　(囚獄中紅娘子來敕饑民應之共出信往歸自成約/為兄弟改名巖盧氏舉人牛金星磨勘被斥私入自)¶
　(成軍為主謀議金星又薦卜者宋獻䇿獻策長三尺/餘上䜟記曰十八子主神器自成大悦自成猜忍好)¶
　(殺巖因説曰取天下以人心為本請勿殺人收天下/心自成從之屠殺為减又散所掠財物賑饑民民受)¶
　(餉者不辨巖自成也雜呼曰李公子活我巖復造謡/詞曰迎闖王不納糧使兒童歌之以相煽動民方被)¶
　(𠞰餉練餉之苦從/自成者日益衆矣)¶
<pb:KR2b0037_WYG_114-28a>¶
冬十一月南京地震¶
十二月兩畿山東河南陜西山西饑人相食¶
(辛/巳)十四年春正月官軍追張獻忠于開縣敗績獻忠遂¶
東犯¶
　先是楊嗣昌駐重慶監軍評事萬元吉(字吉人/南昌人)知左¶
　良玉䟦扈不可使又慮賊或東突不可無備勸嗣昌¶
　令前軍躡賊後軍繼之分中軍從間道出梓潼扼其¶
　歸路嗣昌不聴(時嗣昌下令赦羅汝才罪降則授官/惟獻忠不赦擒斬者賞萬金爵侯翊)¶
<pb:KR2b0037_WYG_114-28b>¶
　(日自堂皇至庖湢遍題有斬督師者賚白金三錢嗣/昌駴愕疑左右皆賊勒三日進兵㑹雨雪道斷遂復)¶
　(戒/期)乃自統舟師下雲陽令諸將陸行追賊及開縣之¶
　黄陵城(在縣/東)總兵猛如虎參將劉士杰迎戰士杰深¶
　入所當披靡獻忠登髙望見無秦人旗幟而良玉前¶
　部無鬬志乃宻選壯士潛行箐谷口乘髙大呼馳下¶
　良玉兵先潰如虎突圍出士&KR0464;與逰擊郭開皆戰死¶
　嗣昌方悔不用元吉言而獻忠已席捲出川下䕫門¶
　抵興山絶新開驛置楚蜀消息中斷¶
<pb:KR2b0037_WYG_114-29a>¶
李自成䧟河南府殺福王常洵¶
　先是援兵過洛陽者喧言先帝困天下以肥王今王¶
　府金錢山積乃令吾輩枵腹死賊尚書吕維祺方家¶
　居勸王散財餉士不從及是賊大至總兵陳紹禹等¶
　入城守禦紹禹親軍從城上呼賊相笑諾揮刀殺守¶
　堞者燒城樓開北門納賊常洵縋城出匿迎恩寺明¶
　日賊跡而執之遂遇害世子由崧裸而逃維祺被執¶
　不屈死(同時以鄉官死難者待詔郭顯星推官黨克/念知縣劉方奕皆洛陽人以舉人死難者洛)¶
<pb:KR2b0037_WYG_114-29b>¶
　(陽張民表嵩縣王翼明以布衣死難/者孟津孫挺生新安馬明山李登英)賊既殺王勺其¶
　血雜鹿肉以食曰福禄酒火王宫散金以賑饑民乘¶
　勝圍開封周王恭枵(定王橚/十世孫)急發庫金募死士與巡¶
　按髙名衡(沂水/人)及副將陳永福等固守自成攻七晝¶
　夜不克解去(本朝按吕維祺/    賜諡忠敬)¶
二月張獻忠䧟襄陽殺襄王翊銘(憲王瞻墡/六世孫)¶
　嗣昌以襄陽為軍府餉金甲器各數十萬皆聚焉每¶
　門設副將防守啟閉甚嚴及是獻忠令羅汝才綴鄖¶
<pb:KR2b0037_WYG_114-30a>¶
　陽兵自率輕騎一日夜馳三百里殺嗣昌使者于道¶
　取其兵符以二十八騎紿入襄陽城時襄陽未知敗¶
　問合符信遂納之夜半火從中起城䧟賊縳翊銘屬¶
　巵酒曰吾欲借王頭使嗣昌以䧟藩伏法遂與貴陽¶
　王常法同遇害參議張克儉(字禹型/屯留人)推官鄺曰廣(南/海)¶
　(人/)逰擊黎民安(金谿/人)等死之獻忠因得其所失妻妾¶
　居二日乃去(䧟樊城當陽復與羅汝才合入光州殘/商城知縣盛以恒竭力守禦城䧟及其)¶
　(孫覺教諭曹惟禎典史吕維顯皆不屈死邑紳士殉/難者則有削籍副都御史楊所修副使洪引徵行取)¶
<pb:KR2b0037_WYG_114-30b>¶
　(知縣馬綱中侯選教官段增輝舉人余容善諸生盧/詔徳黄焯陳廷對廷璋鄭光啟劉澤長楊士𤦺皆罵)¶
　(賊死所修黨魏忠賢麗名逆案/及是死節  盛以恒潼闗衛人)¶
三月楊嗣昌自殺¶
　嗣昌旋師至荆州沙市(鎮名注/見前)聞襄陽洛陽皆䧟憂¶
　懼不食死以丁啟睿為督師啟睿本庸才憚李自成¶
　不敢討聞張獻忠在固始稍弱請專𠞰獻忠從之¶
夏五月范復粹罷¶
　薛國觀罷後復粹為首輔御史魏景𤦺劾其與張四¶
<pb:KR2b0037_WYG_114-31a>¶
　　　知學淺才疎伴食中書貽譏海内帝以妄詆下之吏¶
　　　至是洛陽䧟帝詔對廷臣語及福王被害泣下復粹¶
　　　曰此天數帝曰雖天數亦頼人事挽囘復粹等慚不¶
　　能對尋致仕去¶
　　秋七月洪承疇援錦州次松山¶
　　我¶
　　大清兵圍錦州乆環城列礟刈附近禾稼復分兵義州¶
　　屯田城中屢出兵皆敗還前後斬獲無算¶
<pb:KR2b0037_WYG_114-31b>¶
太宗文皇帝以書諭祖大夀降大夀不答洪承疇調馬科吳¶
　　三桂等凡八大將兵十三萬進次松山我¶
太宗文皇帝聞之親率大軍陳于松山杏山之間横截大路¶
　　承疇等懼以數千騎略陣旋敗走伺¶
　　大軍還則遣兵從後追襲相距百歩我¶
太宗文皇帝復令轉戰張黄蓋率數人指揮布陣士卒望見¶
　　　皆披靡王樸吳三桂等遂夜遁去¶
　　大軍往來截擊承疇等軍士皆奔竄四出自杏山迤南¶
<pb:KR2b0037_WYG_114-32a>¶
　沿海至塔山一路赴海死者不可勝計曹變蛟走入¶
　松山與承疇堅守帝命順天巡撫楊繩武總督遼東¶
　寧逺諸軍往援¶
臨清運河涸京師大疫¶
八月左良玉敗張獻忠于信陽¶
　獻忠自商城疾趨犯信陽(知州尚孝誌訓導李逢旭/陳所聞邑進士張應宿皆)¶
　(死/之)羅山固始泌陽諸州縣羣盜附者萬計遂東肆略¶
　獻忠自瑪瑙山之敗心畏良玉及屢勝頗有驕色至¶
<pb:KR2b0037_WYG_114-32b>¶
　是良玉追擊至信陽大破之降賊衆數萬獻忠被重¶
　創乗夜東奔良玉急追之㑹大雨江溢道絶官兵不¶
　能進獻忠走免已復出商城將向英山又為副將王¶
　允成所破衆散且盡所從止數十騎時羅汝才以先¶
　與自成合獻忠遂因以投自成自成欲以部曲遇之¶
　獻忠不從自成欲殺之汝才曰不如留之使擾漢南¶
　分官軍兵力陰與獻忠五百騎曰急東走此地非若¶
　所當留也因遁去道糾土賊一斗榖瓦罐子等勢復¶
<pb:KR2b0037_WYG_114-33a>¶
　盛¶
九月陜西總督傳宗龍(字仲綸/昆明人)軍潰于新蔡死之以汪¶
喬年(字嵗星/遂安人)為總督¶
　自成䧟河南勢大盛帝以故尚書傅宗龍總督陜西¶
　别勅保定總督楊文岳(字斗望/南充人)㑹師宗龍馳入闗與¶
　巡撫汪喬年調兵兵已發盡乃檄河南大將李國竒¶
　賀人龍兵𨽻麾下急出闗次新蔡遇伏人龍先走國¶
　竒及虎大威繼之宗龍與文岳合兵結營保兵宵潰¶
<pb:KR2b0037_WYG_114-33b>¶
　走陳州宗龍穿塹守八日矢石俱盡夜半潰圍走被¶
　執死賊屠項城商水扶溝䧟葉縣圍左良玉于郾城¶
　帝乃擢喬年為總督¶
召周延儒賀逢聖復入閣¶
　初延儒里居頗從東林逰善姚希孟(字孟長/吳縣人)羅喻義¶
　既䧟錢謙益遂讐東林及主㑹試所取士張溥馬世¶
　竒(字君常/無錫人)等又皆東林也歸後失勢心内慙而體仁¶
　益横比體仁去後張至發薛國觀相繼當國與楊嗣¶
<pb:KR2b0037_WYG_114-34a>¶
　昌等並以媢嫉稱一時正人若劉宗周鄭三俊黄道¶
　周等皆得罪漙等憂之説延儒曰公若再相易前轍¶
　可重得賢聲延儒以為然&KR0270;友吴昌時為交闗近侍¶
　馮銓復助為謀㑹帝亦頗思延儒而國觀適敗至是¶
　因與賀逢聖復召入閣&KR0270;等因以數事要之延儒慨¶
　然曰吾當鋭意行之以謝諸公既入朝悉反體仁輩¶
　弊政首請釋漕白糧欠戸蠲民間積逋凡近兵殘嵗¶
　荒地減見年兩税蘇松常嘉湖諸府大水許以明年¶
<pb:KR2b0037_WYG_114-34b>¶
　夏麥代漕糧及召還言事遷謫諸臣李清(字暎碧春/芳五世孫)¶
　等帝皆忻然從之¶
冬十月癸夘朔日食¶
十一月李自成䧟南陽殺唐王聿鏌(聿鍵/弟)總兵猛如虎¶
死之¶
　如虎隨楊嗣昌下荆州詔移駐南陽自成來攻如虎¶
　慿城拒戰殺賊數千及城䧟猶短兵大呼衝擊血盈¶
　&KR0129;䄂北面叩頭謝帝自稱力竭遂被害參政艾毓初¶
<pb:KR2b0037_WYG_114-35a>¶
　(字孩如/米脂人)知府邱懋素知縣姚運熙(館陶/人)等皆死之(參/將)¶
　(劉士傑逰擊郭開主簿門/迎思訓導楊氣開俱死)賊連䧟鄧州等十四城再¶
　攻開封髙名衡及陳永福竭力拒守永福射中自成¶
　一目自成退屯朱仙鎮(初汪喬年撫陜西奉詔發自/成先塜米脂令邉大綬調得)¶
　(其族人為縣吏者掠之言去縣二百里為李氏村在/亂山中十六塜聚𦵏中一塜自成始祖也相傳穴為)¶
　(仙人所定壙中有鐵燈檠曰鐵燈不滅李氏當興如/其言發之有螻蟻數石火光熒熒然斵棺骨青黒色)¶
　(黄毛被體腦後一穴大如錢中蟠赤蛇長三四寸有/角見日而飛髙丈許口吞日色咋咋者六七反乃㐲)¶
　(喬年圅顱骨并腊蛇以聞及是自/成被射中目  邉大綬任邱人)¶
<pb:KR2b0037_WYG_114-35b>¶
(壬/午)十五年春正月起孫傳庭為兵部侍郎督京軍援開¶
封¶
　李自成圍開封益急開封故宋汴都金人重築厚數¶
　丈賊用火攻法于城壊處實藥甕中火然藥發當輒¶
　糜碎名曰放迸城土堅火迸皆外擊賊騎多殱自成¶
　駭而去南䧟西華尋屠陳州副使闗永傑(字人孟鞏/昌衛人)¶
　知州侯君耀(字際明/成安人)鄉官崔泌之(鹿邑/人)舉人王受爵¶
　俱罵賊死歸徳睢州寧陵太康數十郡縣悉被殘燬¶
<pb:KR2b0037_WYG_114-36a>¶
　　商邱知縣梁以梓全家殱焉已復還攻開封為持乆¶
　　計詔釋傅庭于獄特召見奨勞甚至命督京軍赴援¶
　二月陜西總督汪喬年軍潰于襄陽死之¶
　　初秦中精鋭盡没于項城喬年集散亡得馬歩三萬¶
　　使賀人龍等分將之攻賊老砦于襄陽自成解郾圍¶
　　來救人龍等不戰而走軍大潰喬年收歩卒二千入¶
　　城拒守賊盡鋭攻五晝夜城䧟喬年被執罵賊死賊¶
　　惡諸生劉漢臣等助城守劓刖幾二百人時左良玉¶
<pb:KR2b0037_WYG_114-36b>¶
　　藉口勦張獻忠不赴援帝方命孫傳庭救開封傳庭¶
　　兼程馳赴㑹喬年敗没人龍潰入闗中帝即命傳庭¶
　　往代且宻諭誅人龍傳庭至乃數其開城譟歸新蔡¶
　　襄城連䘮二督罪斬之而撫定其部曲¶
　我¶
大清兵克松山洪承疇降遂下錦州¶
　　松山圍乆食盡督師范志完(虞城/人)不能救吴三桂遣¶
　　卒尾¶
<pb:KR2b0037_WYG_114-37a>¶
　　大軍後復敗走㑹松山副將夏承徳遣子為質約日獻¶
　　　城¶
　　大軍如期攻之城遂㧞巡撫邱民仰(字長白/渭南人)總兵官曹¶
　　　變蛟等死之承疇與總兵祖大樂皆降寧縣闗門勁¶
　　　卒盡䘮錦州城内糧亦盡人相食祖大夀戰守計窮¶
　　　又聞松山已失遂率所部以城降杏山塔山皆下(大/夀)¶
　　　(尋以/病卒)帝論諸逃將罪誅王樸鐫吳三桂三秩時諸將多¶
　　　擁厚貲賂權要故樸以外皆獲宥(時敗書聞或傳承/疇已死帝驚悼甚)¶
<pb:KR2b0037_WYG_114-37b>¶
　　　(詔設壇都城賜承疇祭十六民仰六尋命建祠都/城外承疇民仰並列將親臨奠已聞承疇降乃止)¶
　　三月魏照乘罷¶
　　　照乘居位四年御史徐殿臣劾其暱妾棄妻縱壻為¶
　　　奸諸醜迹照乘猶欲辨御史劉之勃(字安侯/鳯翔人)復論之¶
　　　遂引疾而歸¶
　　夏四月謝陞罷¶
　　　初我¶
太宗文皇帝屢遺書議和兵部尚書陳新甲以國内困敝亦¶
<pb:KR2b0037_WYG_114-38a>¶
　　　請主和以紓患宻遣職方郎中馬紹愉等持書乞和我¶
太宗文皇帝宴勞有加禮仍授以書令還報遣人送至連山¶
　　　而還其事甚宻一日新甲私告傳宗龍宗龍以語謝¶
　　　陞陞後見疆事大壊于帝前述宗龍之言帝慙陞進¶
　　　曰倘肯議和和亦可恃帝黙然已而言官謁陞陞言¶
　　　上帝主和于是言官交章劾陞帝怒其洩漏削籍去¶
　　　新甲亦由此得罪(初帝宻以和議委新甲手招往返/者數十皆戒以勿洩一日馬紹愉)¶
　　　(以宻語報新甲視之置几上其家僮悮以為塘報付/之抄傳于是言路譁然論劾新甲不引罪反詡已功)¶
<pb:KR2b0037_WYG_114-38b>¶
　　　(遂詔下獄/尋棄市)¶
　　五月以鄭三俊為吏部尚書¶
　　　周延儒言于帝以老成名徳不可輕棄請召三俊復¶
　　　故官㑹吏部尚書李日宣(字晦伯/吉水人)以㑹推閣臣得罪¶
　　　(日宣等列蔣徳璟黄景昉等名以上帝命再推復上/房可壯等三人大僚不獲推者為流言入内帝深惑)¶
　　　(之特御中左門召日宣及與推諸臣責日宣狥情濫/舉命錦衣官褫冠帯就執羣臣皆股栗失色遂下日)¶
　　　(宣刑部擬戍與推之臣亦有被罪者人蔣/徳璟字申葆黄景昉字太䙙俱晉江)即命三俊¶
　　　代之延儒又請以劉宗周長都察院范景文長工部¶
<pb:KR2b0037_WYG_114-39a>¶
　倪元璐左兵部皆起自廢籍其他李邦華張國維徐¶
　石麟(字寳摩/嘉興人)等皆復官布滿九列中外翕然稱延儒¶
　為賢(延儒嘗偕同列燕侍帝語及黄道周時道周方/謫戍辰州延儒曰道周氣質少偏然學與守皆)¶
　(可用同列因請移戍道周近地延儒曰上欲用/即用之耳何必移戍帝頷之即日復道周官)¶
張獻忠䧟廬州起馬士英(貴陽/人)總督廬鳯軍務¶
　初汴圍急督師丁啟睿及左良玉往援獻忠乗間䧟¶
　亳州入英霍至是復糾别賊䧟舒城據之(教諭楊廷/璧與在籍)¶
　(編修胡守恒協力嚴守至三晝夜城䧟被執/罵賊死  廷璧字荆璞江都人守恒字見可)連䧟廬¶
<pb:KR2b0037_WYG_114-39b>¶
　州(通判趙興其經歴程元綬指揮趙/之璞皆力戰死  興基太和人)含山巢廬江無¶
　為六安諸州縣南京大震詔逮鳯陽總督髙斗光起¶
　馬士英代之士英初巡撫宣府取公帑饋朝貴坐遣¶
　戍至是禮部侍郎王錫衮(禄豐/人)薦其知兵周延儒力¶
　贊之遂自戍所起用¶
六月賀逢聖張四知罷以蔣徳璟黄景昉吴甡並為禮¶
部尚書兼東閣大學士預機務¶
　先是李日宣雖被譴徳璟景昉甡三人已先有㫖入¶
<pb:KR2b0037_WYG_114-40a>¶
　閣徳璟等以日宣故叩辭新命因言臣等並在㑹推¶
　中若諸臣有罪臣等豈能安及是三人召對稱㫖遂¶
　並入直¶
秋七月左良玉兵潰于朱仙鎮諸鎮皆潰¶
　開封圍急帝命良玉赴援楊文岳合虎大威楊徳政¶
　方國安及良玉四鎮兵次朱仙鎮良玉見賊盛一夕¶
　㧞營走襄陽諸軍皆潰¶
九月李自成决河灌開封城䧟¶
<pb:KR2b0037_WYG_114-40b>¶
　髙名衡議決朱家寨口(在開封府城/西北十七里)河灌賊賊偵知¶
　之遂營髙阜亦驅難民數萬決河河水自北門而入¶
　貫東南門出奔聲如雷城中百萬户皆蕩盡得脱者¶
　惟周王妃世子及撫安以下不及二萬人賊亦漂沒¶
　萬餘乃拔營去時孫傅庭方治軍闗中帝以開封急¶
　屢趣之出闗傅庭言秦兵新募不堪用不聴不得已¶
　抵闗而開封既䧟急攻賊于南陽敗之追奔三十里¶
　至郟縣三塜頭賊棄甲仗軍資于道官軍趨利遂為¶
<pb:KR2b0037_WYG_114-41a>¶
　　所乘大潰傳庭乃走入闗(是役也天大雨糧不至士/卒採青柿以食凍且餒故)¶
　　(大敗豫人因謂/之柿園之敗)¶
　冬十一月我¶
大清兵入薊州連下畿南山東州縣¶
　　時闗内外並建二督又設二督于昌平保定又有寧¶
　　逺永平順天保定密雲天津六巡撫寧逺山海中協¶
　　西協昌平通州天津保定八總兵星羅碁布無地不¶
　　防而事權反不一警報至急徴諸鎮入援而我¶
<pb:KR2b0037_WYG_114-41b>¶
大清兵已克薊州分道南嚮河間以南多失守至山東連¶
　　下兖州等府凡攻克八十八城魯王以派(荒王檀/十世孫)自¶
　　殺樂陵陽信東原安邱等諸郡王皆死(當是時畿輔/山東列城官)¶
　　(吏或望風遁走或獻金帛迎降其死于戰守及紳士/之殉節者畿輔則霸州副使趙輝督守給事中周而)¶
　　(淳同知丁師羲鄉官參政李時茪河間參議趙珽知/府顔允紹同知姚汝明知縣陳三接解職知府傅梅)¶
　　(順徳知府吉孔嘉趙州知州王端冕教諭陳廣心訓/導王一統定州知州唐鉉阜城知縣吕大成永清知)¶
　　(縣髙維岱典吏李時正教諭邱飬性鄉官劉維蕙清/豐教諭王一貞鄉官郎中李其汜等山東則臨清總)¶
　　(兵官劉源清𣙜闗主事陳興言同知路如瀛州判徐/應芳吏目陳龍翔鄉官侍郎張宗衡少卿張振季員)¶
<pb:KR2b0037_WYG_114-42a>¶
　(外郎邢泰告知縣尹任天津參將賀乘鉞兖州魯府/長史俞起蛟副使王維新知府鄧藩錫副總兵十文)¶
　(明鄉官給事中范淑泰登萊僉事邢國璽萊陽鄉官/宋玫沈迅臨淄知縣文昌時陽信知縣張□卿滕縣)¶
　(知縣吴良能豐縣知縣劉光先等並附注于此人趙/輝字黄如河津人周而淳掖縣人丁師羲楚雄  趙)¶
　(珽慈谿人顔允紹字廣明曲阜人姚汝明夏縣人陳/三接文水人傅梅邢臺人吉孔&KR1444;洋縣人王端冕字)¶
　(服先江陵人陳廣心元城人王一統成安人唐鉉字/節玉睢州人髙維岱昌邑人劉源清劉澤弟路如瀛)¶
　(陵川人徐應芳臨州人陳龍翔蕭山人俞起蛟錢塘/人鄧藩錫字晉伯金壇人范淑泰字通也滋陽人邢)¶
　(國璽長葛人文昌時全/州人吴良能益州人)¶
閏月李自成䧟汝寧前總督侍郎楊文岳等死之¶
<pb:KR2b0037_WYG_114-42b>¶
　自成并合羣賊(先是馬守應稱老&KR0624;&KR0624;賀一龍稱革/□眼賀錦稱左金王劉希光稱爭世)¶
　(王□養成稱亂世王號革/左五營至是俱歸自成)連營五百里再屠南陽進¶
　攻汝寧總兵虎大威中礟死城遂䧟文岳被執大罵¶
　賊賊縳之城南以大礟擊殺之兵備僉事王世宗(字/仲)¶
　(發逹/州人)知府傅汝為(字于宣/江陵人)通判朱國寳(成都/人)副將賈¶
　悌參將馮名聖汝陽知縣文師頤(全州/人)等亦俱不屈¶
　死時河南郡邑無不殘破朝廷不復設官遺黎多結¶
　寨自保大者洛陽李際遇汝寧沈萬登南陽劉洪起¶
<pb:KR2b0037_WYG_114-43a>¶
　兄弟衆各數萬諸小寨附之或降賊或受朝命復互¶
　相呑併中原禍亂于是為極逮明年帝下詔蠲租赦¶
　罪已不可為矣¶
下給事中姜埰(字如農/萊陽人)行人司副熊開元(字魚山/嘉魚人)于錦¶
衣獄尋遣戍¶
　先是有造為二十四氣之説以指朝士二十四人其¶
　言直達御前及是帝適下詔戒諭百官責言路尤切¶
　埰疑帝已入其説乃上言陛下視言官獨重故責之¶
<pb:KR2b0037_WYG_114-43b>¶
　獨嚴如聖諭所云代人規卸為人出缺者臣豈敢謂盡¶
　無其事然陛下何所見而云然倘如二十四氣蜚語¶
　騰播清禁此必大奸巨憝欲激至尊之怒箝言官之¶
　口將來誰復為陛下言天下事者臣區區之愚不獨¶
　為言官職掌更為朝廷清治亂之源也是時帝憂勞¶
　天下至黙告上帝戴罪省愆所頒戒諭詞㫖痛切而¶
　埰顧反覆詰難若深疑于帝者帝遂大怒曰埰敢詰¶
　問詔㫖藐玩特甚立下詔獄考訊而時又有熊開元¶
<pb:KR2b0037_WYG_114-44a>¶
　事開元欲論周延儒屢請召對及入見延儒同在不¶
　敢言一日帝御徳政殿秉燭獨坐開元從輔臣入奏¶
　言易稱君不宻則失臣臣不宻則失身請輔臣暫退¶
　延儒等引退帝不許帝疑開元意有所為詰問者乆¶
　之開元但言小臣面奏而大臣皆在左右誰敢為異¶
　同之論以速禍帝不懌命之退延儒等請令補牘從¶
　之開元本欲盡發延儒罪以其在側不敢言而延儒¶
　慮其補牘陰令吴昌時沮之(昌時開元令吴/江時所㧞士)及奏上¶
<pb:KR2b0037_WYG_114-44b>¶
　不更及延儒他事帝大怒命錦衣衛逮治衛帥駱養¶
　性開元鄉人也素怨延儒令盡發延儒之隠以聞帝¶
　益怒甚令養性潛斃埰及開元于獄飬性懼商之同¶
　官不敢即奉命已而語洩有奏之帝者㑹帝意已漸¶
　解逮埰開元至午門並杖一百移刑部定罪已皆遣¶
　戍(埰宣州開/元杭州)方埰開元下獄時或謂延儒當救不從¶
　既而劉宗周以救二人削籍徐石麟又以救宗周罷¶
　去延儒竟無一言¶
<pb:KR2b0037_WYG_114-45a>¶
(癸/未)十六年春正月李自成䧟承天¶
　自成初無逺圖所得城邑輒焚燬棄去及灌開封敗¶
　秦軍羣賊咸附乃脅崇王由樻(簡王見澤/六世孫)使從軍䧟¶
　荆襄諸郡殺湘陰王儼&KR0008;(遼王/支屬)遂犯承天焚獻陵(陵/中)¶
　(有聲震山谷/自成懼而止)巡撫宋一鶴(宛平/人)總兵錢中選留守孫¶
　夀崇(宣城人/有容子)副使張鳯翥知府王璣(扶風/人)鍾祥令蕭¶
　漢(字雲濤/南豐人)等皆死之徇下旁近州縣自號奉天倡義¶
　大元帥稱羅汝才代天撫民威徳大將軍初自成善¶
<pb:KR2b0037_WYG_114-45b>¶
　攻汝才善戰兩人相須若左右手及是自成兵强士¶
　附有専制心顧獨忌汝才乃召汝才所善賀一龍宴¶
　縳之晨以二十騎斬汝才于帳中悉并其衆于是謀¶
　以荆襄為根本改襄陽曰襄京修襄王宫殿居之僭¶
　號新順王又以牛金星言剏設官爵名號置五營二¶
　十二將上相左輔右弼六政府(有侍郎郎中/從事等官)要地設¶
　防禦使府曰尹州曰牧縣曰令崇王由樻等俱封伯¶
　官吏降者並授偽職(自成每䧟城邑令軍士母得室/處寢興悉用單布幕綿甲堅厚)¶
<pb:KR2b0037_WYG_114-46a>¶
　　　(矢礟不能入一兵倅馬三四匹冬則以裀褥藉其蹄/剖人腹為馬槽見人輒鋸牙思噬騰山巔直上水惟)¶
　　　(憚黄河若淮泗涇渭則萬衆翹足馬背或抱鬛緣尾/呼風而渡臨陣列馬三萬名三垜墻前者返顧後者)¶
　　　(殺之戰乆不勝馬兵佯敗誘官軍歩卒長鎗三萬擊/刺如飛騎兵囘擊無不大勝攻城迎降者不殺守一)¶
　　　(日殺十之一二二日殺十之七三日屠之凡殺人屍/束為燎謂之打亮城將䧟步兵環堞下馬兵巡徼無)¶
　　　(一人得脱者獻忠/雖至殘忍不逮也)¶
　　二月乙丑朔日食¶
　夏四月我¶
大清兵北還周延儒自請督師許之¶
<pb:KR2b0037_WYG_114-46b>¶
　　時¶
　大清兵自山東還至近畿帝憂甚大學士吴甡方奉命¶
　　辦流㓂延儒度不得已遂自請視師帝大喜奨以召¶
　　虎裴度賜章服白金文綺上駟給金帛賞軍延儒駐¶
　　通州不敢戰惟與幕下客飲酒娛樂而日騰章奏㨗¶
　　及¶
　大清兵至懐柔趙光抃(字彦清/徳化人)合唐通白廣恩等八鎮¶
　　兵邀戰于螺山(在懷柔/縣北)皆潰總兵張登科和應薦敗¶
<pb:KR2b0037_WYG_114-47a>¶
　沒延儒偵¶
大清兵已還乃言兵退請下兵部議將吏功罪遂歸京¶
　師¶
五月以魏藻徳(順天通/州人)為少詹事兼東閣大學士預機¶
務¶
　藻徳時官修撰(庚辰殿/試第一)長于辨説應對㨗給先是都¶
　城戒嚴疏陳兵事又召對稱㫖帝意其有抱負遂擢¶
　至政府去釋褐甫四年也既入閣一無建白但倡議¶
<pb:KR2b0037_WYG_114-47b>¶
　令百官捐助而已¶
吴甡罷¶
　初帝以襄陽荆州承天連陷召對廷臣隕涕謂甡曰¶
　卿向歴巖疆可往督湖廣師甡請得精兵三萬自金¶
　陵趨武昌扼賊南下帝以所需兵多猝難得集南京¶
　隔逺不必退守甡奏言左良玉䟦扈甚前督師楊嗣¶
　昌九檄徴兵一旅不發臣不如嗣昌而良玉踞江漢¶
　甚于曩時臣節制不行徒損威重南京從襄陽順流¶
<pb:KR2b0037_WYG_114-48a>¶
　而下窺伺甚易宜兼顧非退守也帝乃令兵部速議¶
　發兵尚書張國維請以總兵唐通馬科及京營兵共¶
　一萬吳甡又言此兵方北征俟撤備後始可調帝命¶
　姑俟之甡屢請帝曰徐之撤備則兵自集卿獨往何¶
　益踰月周延儒出督師朝受命夕啟行蔣徳璟等譏¶
　甡畏賊遲回而兵部所撥唐通兵陳演又以闗口不¶
　可無備請留之甡不得已以五月辭朝先一日帝猶¶
　命中官賜銀牌給賞越宿忽下詔責其逗遛命輟行¶
<pb:KR2b0037_WYG_114-48b>¶
　入直甡惶恐引罪遂許致仕既行陳演等復搆之徴¶
　至議罪遣戍金齒¶
周延儒罷¶
　延儒自通州回帝大加奬勞居數日掌錦衣衛事駱¶
　養性盡發所刺軍中事(養性本延儒所薦背延儒與/中官結及是以軍中事與中)¶
　(官並/發之)帝大怒責廷儒䝉蔽推諉下廷臣察議延儒席¶
　藳待罪自請戍邉帝猶降温㫖許馳驛歸(自延儒再/相帝尊禮)¶
　(特重嘗于嵗首日東向揖之曰朕以天下聴先生因/徧及諸閣臣然延儒實庸駕無他材畧當邉境䘮師)¶
<pb:KR2b0037_WYG_114-49a>¶
　(李自成殘掠河南張獻忠蹂躪楚蜀天下大亂延儒/一無所謀盡任其自敗而已性故貪黷㑹張&KR0270;已卒)¶
　(馬世竒以逺嫌不至左右無正言所信用惟吴昌/時與門下客盛順董廷獻輩因縁為奸利故敗)¶
張獻忠䧟武昌沉楚王華奎于江前文淵閣大學士賀¶
逢聖等死之¶
　獻忠方襲陷太湖聞左良玉避自成東下盡撤湖廣¶
　兵自從遂趨陷黄梅連陷廣濟蘄州蘄水入黄州黄¶
　民盡逃乃驅婦女剷城尋殺之以填塹又西陷漢陽¶
　武昌及旁近屬邑執楚玉華奎籠而沉諸江長史徐¶
<pb:KR2b0037_WYG_114-49b>¶
　學顔(字君復/永康人)叅將崔文榮(海寧/衛人)俱戰死逢聖方家居¶
　載家人至墩子湖鑿舟沉之(妻危氏子覲明光明子/婦曾氏陳氏孫三人皆)¶
　(從死福王時追贈/逢聖少傳謚文忠)賊乃盡殺楚宗室錄男子二十以¶
　下十五以上者為兵餘皆殺之(由鸚鵡洲至道士洑/浮胔蔽江踰月人脂)¶
　(累寸魚鱉不可食見鸚/鵡洲道士洑注俱  前)獻忠遂僭號改武昌曰天授¶
　府江夏曰上江縣據楚王第鑄西王之寳偽設尚書¶
　都督巡撫等官開科取士下令發楚邸金賑饑民蘄¶
　黄等二十一州縣悉附(時官紳士庻死節者通判李/毓英武昌衛經歴汪文熙巡)¶
<pb:KR2b0037_WYG_114-50a>¶
　(檢戴良瑄及黄岡諸生馮雲路汪延陞江夏諸生明睿/熊雯大冶尹如翁嘉魚知縣王良鑑蒲圻知縣曾栻)¶
　(等又巡江都司朱士鼎者城䧟被執㦸守罵賊賊斷卒/其兩手不死賊退令人縳筆于臂能作楷字招集舊)¶
　(訓練如常鼎李毓英固安人王良鑑霍山人曾栻臨/川人朱士  字玉節休寜人  按賀逢聖    本朝)¶
　(賜謚/忠慤)¶
六月雷震奉先殿¶
　遣官告太廟敕羣臣修省¶
秋七月京師大疫¶
　自二月至是月死者無算詔釋輕犯發帑療治瘞五¶
<pb:KR2b0037_WYG_114-50b>¶
　城暴體¶
八月張獻忠䧟湖南諸郡左良玉遂復武昌¶
　獻忠既僭號武昌李自成在襄陽聞之忌且怒貽書¶
　譙責㑹左良玉復西上偽官吏多被擒殺獻忠乃悉¶
　衆趨湖南于是沔陽蘄黄漢陽諸州府皆反正良玉¶
　乃乘間入武昌立軍府以駐師獻忠遂䧟岳州欲渡¶
　洞庭湖卜于神不吉投珓而詢將渡風大作獻忠怒¶
　連巨舟千艘載婦女焚之水光夜如晝騎而逼長沙¶
<pb:KR2b0037_WYG_114-51a>¶
　巡按劉熙祚(字仲緝/武進人)奉吉王(名慈煃簡王/見浚七世孫)惠王(名常/潤)¶
　走衡州長沙衡州繼䧟吉王惠王桂王(名常/瀛)俱走永¶
　州獻忠乃拆桂王府殿材載至長沙造偽殿而自追¶
　三王于永熙祚命中軍䕶三王入廣西身入永死守¶
　城䧟見殺獻忠又䧟寳慶常徳發故督師楊嗣昌祖¶
　墓斬其屍見血欲攻辰州土司以兵塞辰龍(闗名在/沅陵縣)¶
　乃移攻道州守備沈至緒戰殁其女再戰奪父屍還¶
　城獲全遂東犯江西䧟吉安袁州建昌撫州諸府及¶
<pb:KR2b0037_WYG_114-51b>¶
　廣東南韶屬城官民盡逃時賊有獻計取吴越者獻¶
　忠忌良玉在不聴乃決䇿入川中¶
冬十月李自成㓂潼闗總督孫傳庭死之遂䧟西安延¶
安諸郡¶
　當是時十三家七十二營諸大賊降死殆盡惟自成¶
　與張獻忠存而自成在襄陽尤勁議兵所向從事顧¶
　君恩言闗中山河百二宜先取之建立基業然後旁¶
　略三邉資其兵力攻取山西以向京師此上䇿也自¶
<pb:KR2b0037_WYG_114-52a>¶
　成從之初孫傅庭之敗于杮園而歸也力主固守潼¶
　闗控扼上㳺益募壯士繕器積粟置火車三萬輛俟¶
　賊間而擊之適闗中嵗饑苦征繕士大夫日望其出¶
　闗咸上章催戰帝亦屢詔趣之傅庭不得已率師東¶
　出㧞寳豐唐縣至郟縣自成以萬騎迎戰大敗幾獲¶
　之㑹天大雨道濘糧車不進自成遣輕騎出汝州要¶
　截糧道傅庭乃分軍為三令白廣恩從大道髙傑親¶
　隨從間道迎糧陳永福守營傳庭既行永福兵亦爭¶
<pb:KR2b0037_WYG_114-52b>¶
　發不可禁遂為賊所躡至南陽傅庭還戰賊陣五重¶
　官軍克其三已而稍却火車奔騎兵亦大奔賊縱鐵¶
　騎踐之傅庭大敗自成空壁逐利一日夜踰四百里官¶
　軍死者四萬餘人失亡兵器輜重數十萬傅庭奔河¶
　北轉趨潼闗傑廣恩從之賊遂至傑曰我軍家屬悉¶
　在闗中不如徑入西安慿堅城固守傅庭曰賊一入¶
　闗則全秦糜沸秦人尚為我用乎不聴已而自成攻¶
　闗廣恩戰敗傳庭登陴固守賊分兵從山後遶出其¶
<pb:KR2b0037_WYG_114-53a>¶
　背闗城遂䧟傅庭躍馬揮刀大呼衝入賊陣與監軍¶
　副使喬遷髙(定襄/人)同戰死賊遂䧟華陰渭南(知縣楊/暄死之)¶
　(鄉官尚書南企仲年八十二罵賊不絶口遂遇害企/仲族子尚書居益子主事居業皆被執不屈加炮烙)¶
　(而死居楊暄髙平/人南  益字思受)連破華商(商雒道黄世清一門遇/害其僕唐世鳯罵賊不)¶
　(屈死海黄世清/字澄  滕縣人)臨潼攻西安守將王根子開門降自¶
　成入秦王宫執秦王存樞(愍王樉/九世孫)授偽官(授權將軍/妃劉氏死)¶
　(之/)巡撫馮師孔(字若魯/原武人)以下死者十餘人(師孔及按/察使黄絅)¶
　(俱投井死秦府長史章尚絅自經死長安知縣黄從/義指揮崔爾逹亦皆赴井死鄉官都御史焦源&KR0270;罵)¶
<pb:KR2b0037_WYG_114-53b>¶
　(賊支解死其兄都御史源清不屈死僉事王徴絶食/死參政祝萬齡投繯死時傳庭妻張氏在西安率三)¶
　(妾二女同赴井死强黄絅字季侯光州人章上絅會/稽人吴從義字裕  浙江山隂人焦源漙字涵一原)¶
　(清字湛一皆三原人王徴字/葵心涇陽人祝萬齡咸寜人)布政使陸之祺(平湖/人)等¶
　皆降(自成屢䧟名城大吏/未有降者自之祺始)自成乃改西安曰長安稱¶
　西京賜顧君恩女樂一部賞入闗䇿也大發民修長¶
　安城開馳道閲兵渭橋鉦鼓震天地諸將白廣恩陳¶
　永福等皆降(永福以先射中自成目據山巔不/敢下自成折箭為誓招之乃降)惟髙¶
　傑以竊自成妻故走延安為李過所追折而東復渡¶
<pb:KR2b0037_WYG_114-54a>¶
　宜川河絶蒲津以守自成兵所至屬城風糜乃詣米¶
　脂祭墓(向為官軍所發焚棄其/遺骴自成乃築土封之)改延安府曰天保府¶
　米脂曰天保縣清澗曰天波府鳯翔不下屠之以偽¶
　檄誘降榆林亦不下自成大發兵攻之兵備副使都¶
　任(字宏若/祥符人)督餉員外郎王家禄(黄岡/人)里居總兵官王¶
　世欽尤世威世禄等集衆城守血戰七晝夜婦人孺¶
　子皆發屋瓦擊賊城䧟無一降者忠烈為天下最賊¶
　遂乘勝降寧夏屠慶陽韓王禀塉(憲王松/十世孫)被執副使¶
<pb:KR2b0037_WYG_114-54b>¶
　段復興(字仲芳/陽榖人)一門死之知府董琬里居少卿麻禧¶
　皆不屈死移攻蘭州巡撫林日瑞(字浴元/詔安人)等亦皆死¶
　(同時死節者副將郭天吉總兵官馬爌中軍哈/維新姚世儒同知藍臺郷官羅俊傑趙官等)進䧟¶
　西寧甘肅于是三邉皆没(又遣别將渡河䧟平陽殺/宗室三百餘人帝遣副將)¶
　(熊通往援通至降于賊并為賊説總兵周遇吉遇吉/斬之傳首京師周遇吉錦州衛人按孫傳庭謚忠靖)¶
　(尤世□謚忠剛/俱    本朝賜)¶
十一月以吏部侍郎李建泰(曲沃/人)副都御史方岳貢(榖/城)¶
(人/)並以原官兼東閣大學士預機務¶
<pb:KR2b0037_WYG_114-55a>¶
　建泰先官祭酒頗著聲望尋佐吏部及是黄景昉罷¶
　(九月/致仕)命與岳貢俱以本官入直(岳貢以督漕參議召/對稱㫖時授副都御)¶
　(史/)故事閣臣無冠都御史者岳貢一人而已¶
十二月周延儒以罪逮至賜死¶
　初延儒薦用侯恂(商邱/人)范志完督師皆僨事又任選¶
　郎吳昌時交通内侍把持朝局延儒既去山東僉事¶
　雷縯祚(太湖/人)劾志完縱兵滛掠御史蔣拱辰劾昌時¶
　贓私巨萬交通中官漏洩機宻詞皆連延儒帝親鞫¶
<pb:KR2b0037_WYG_114-55b>¶
　志完昌時于中左門折昌時脛察其事皆有迹乃下¶
　獄論死始有意誅延儒初薛國觀賜死人皆謂昌時¶
　致之其門人魏藻徳新入閣有寵恨昌時甚因與陳¶
　演共排延儒駱養性復騰蜚語帝遂命盡削延儒職¶
　遣提騎逮入京師時舊輔王應熊被召延儒知帝怒¶
　甚宿留道中俟應熊先入冀為請帝知之應熊既抵¶
　京命之歸(未幾應熊/請老許之)延儒至安置正陽門外古廟上¶
　疏乞哀不許法司以戍請同官申救皆不許及是志¶
<pb:KR2b0037_WYG_114-56a>¶
　完昌時棄市勒延儒自盡籍其家¶
　¶
　¶
　¶
　¶
　¶
　¶
　¶
<pb:KR2b0037_WYG_114-56b>¶
　¶
　¶
　¶
　¶
　¶
　¶
　¶
御批歴代通鑑輯覽卷一百十五¶
