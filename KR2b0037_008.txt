# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.327464
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷九
<pb:KR2b0037_WYG_008-1a>¶
欽定四庫全書¶
御批歴代通鑑輯覽卷九¶
周¶
威烈王(綱目于王年下分注七國紀年今惟建國初立/則附注其有名可考者書某君某元年其史本)¶
(無名者書/某君元年)¶
(戊/寅)二十三年初命晉大夫魏斯(是為/文侯)趙籍(獻子浣之子/是為烈侯)¶
韓䖍(武子啟章之/子是為景侯)為諸侯(考魏斯立已二十一年趙籍/韓䖍立各六年是歳始建國)¶
(為/侯)¶
<pb:KR2b0037_WYG_008-1b>¶
　自三家滅智伯至是凡五十一年始列為諸侯(初韓/借師)¶
　(于魏以伐趙魏侯曰趙兄弟也不敢聞命趙借師以/伐韓對亦如之二國皆怒已而知魏以講于已也皆)¶
　(朝于魏魏于是始大于韓趙魏侯與犀臣飲酒樂而/天雨命駕將適野左右曰君將安之魏侯曰吾與虞)¶
　(人期獵雖樂豈可無一㑹期哉乃往身自罷之乎趙/侯好音謂相國公仲連曰寡人有愛可以貴之  連)¶
　(曰富之可貴之則否趙侯曰然鄭歌者槍石二人吾/賜之田人萬畝連諾而不與趙侯屢問連乃稱疾不)¶
　(朝番吾君謂連曰君實好善而未知所持公仲亦有/進士乎連曰未也曰牛畜荀欣徐越皆可連進之畜)¶
　(侍以仁義趙侯逌然明日欣侍以舉賢使能明日越/侍以節財儉用察度功徳趙侯悦乃謂連曰歌者之)¶
　(田且止以畜為師欣為中尉越為内史賜連衣二襲/  番吾即蒲吾故城在今正定府平山縣逌與攸同)¶
<pb:KR2b0037_WYG_008-2a>¶
　(氣悅/也)是年九鼎震(考金氏前編曰九鼎震大異也司/馬氏通鑑始于是年而不書通鑑)¶
　(以人事為要也今從金氏/說不另立綱附載于此)¶
(己/夘)二十四年(燕僖公/元年)王崩子驕立(是為/安王)¶
盜殺楚君當(簡王之子聲王始考綱目于七國諸君提/綱皆書君周亡  稱王今依之其目及分)¶
(注仍依通鑑之/例從史文稱王)¶
　國人立其子疑(是為/楚悼)明年三晉伐之至乗邱(注見/前)而¶
　還¶
安王¶
<pb:KR2b0037_WYG_008-2b>¶
(庚/辰)元年(楚悼王疑元年新綱目安王以後其年或無事/可紀而七國有  君初立者則大書某年以某)¶
(國某君元年/分注今從之)¶
(壬/午)三年(秦恵公趙武侯/韓烈侯取元年)虢山崩壅河(括地志虢山在陜/州陜縣西二里臨)¶
(黄河今河濵有岡阜似是頽山/之餘  陜縣即今河南陜州治)¶
(甲/申)五年日食(胡三省資治通鑑注書年而不/書月與晦朔史失之也後同)¶
盜殺韓相俠累¶
　俠累與濮陽(注見/前)嚴仲子有惡仲子聞軹(今河南懐/慶府濟源)¶
　(縣有軹縣故城/戰國時軹邑)人聶政(衛大夫食采/于聶因氏)之勇以黄金百¶
<pb:KR2b0037_WYG_008-3a>¶
　鎰為政母夀欲因以報仇政曰老母在政身未敢以¶
　輕許人也及母卒仲子乃使政刺累累方坐府上兵¶
　衛甚嚴政直入刺之因自皮面抉眼(刺其靣出其/眼令人不識)韓¶
　人暴其尸于市購問莫能識姊嫈(史記/作榮)聞而往哭之¶
　曰是軹深井里(今濟源縣故軹城旁有/深井堂即聶政所居)聶政也以妾¶
　在故重自刑以絶蹤妾奈何畏沒身之誅終沒賢弟¶
　名遂死政尸旁¶
(乙/酉)六年鄭弑其君駘(繻公/)¶
<pb:KR2b0037_WYG_008-3b>¶
　鄭伯殺其相駟子陽子陽之黨遂弑鄭伯而立其弟¶
　乙(是為/康公)¶
(甲/午)十五年魏吳起奔楚楚以為相¶
　魏侯(文侯子名擊/是為武侯)浮西河(括地志河在冀/州西故名西河)而下中流¶
　顧謂吳起曰美哉河山之固此魏國之寳也對曰在¶
　徳不在險若君不脩徳舟中之人皆敵國也魏侯曰¶
　善久之魏相公叔害起譛之魏侯疑起起懼誅遂奔¶
　楚楚君(楚悼/王)素聞其賢至則任之為相起明法審令¶
<pb:KR2b0037_WYG_008-4a>¶
　捐不急之官廢公族疏逺者以養戰士要在強兵破¶
　遊說(式芮/反)之言從(將容/反)横(與衡通/胡盲反)者(胡三省注南北/曰從從者連南)¶
　(北為一西鄉以擯秦東西曰橫横/者離山東之交使之西鄉以事秦)子是南平百越(言/非)¶
　(一種猶/曰百蠻)北卻三晉西伐秦諸侯皆患楚之疆而楚之¶
　貴戚大臣多怨起者後起竟為楚所殺(悼王卒貴戚/大臣作亂攻)¶
　(吳起殺之太子臧即位是為肅王討為/亂者夷七十餘家事在王二十一年)¶
(乙/未)十六年(秦出公魏武侯擊趙/敬侯章韓文侯元年)初命齊大夫田和為諸¶
侯(考史記田和相齊凡二十七/年是嵗始建國為齊侯元年)¶
<pb:KR2b0037_WYG_008-4b>¶
　初田和遷其君貸(齊康/公)于海上食一城既而求為諸¶
　侯魏文侯為之請於王及諸侯(事在王/十三年)王許之(和立/是為)¶
　(太/公)後齊康公卒無子田氏遂并齊(事在王二十三年/齊自太公望至康)¶
　(公凡二十八傳/而為田氏所并)¶
魏襲趙邯鄲不克¶
　趙公子朝(史記/作翔)作亂(朝武侯子武侯卒國人立烈侯太/子章是為敬侯朝以不立故亂)不¶
　勝奔魏於是趙始都邯鄲朝與魏襲之敗還¶
(丙/申)十七年秦庶長改弑其君及其君母¶
<pb:KR2b0037_WYG_008-5a>¶
　秦惠公卒子出子立(亦曰出公史記秦靈公卒子獻/公不得立立靈公季父悼子是)¶
　(為簡公簡公卒子恵公/立惠公卒子出子立)立二年庶長改迎靈公之子¶
　(索隠名/師隰)於河西而立之(是為獻公胡三省注靈公之/卒獻公既不得立出居河西)¶
　(河西者黄/河之西也)殺出子及其母沈之淵旁時秦數亂益衰¶
　弱三晉侵奪其河西地¶
(丁/酉)十八年(秦獻公師隰齊/桓公午元年)¶
(己/亥)二十年日食晝晦¶
(辛/丑)二十二年(楚肅王/臧元年)¶
<pb:KR2b0037_WYG_008-5b>¶
(癸/夘)二十四年(齊威王因/齊元年)¶
(乙/巳)二十六年(韓哀侯/元年)王崩子喜立(是為/烈王)¶
三晉共廢其君俱酒為家人(索隠家人謂居家/之人無官職也)¶
　晉自幽公以後止有絳曲沃地至是魏韓趙共分之¶
　晉遂亡(晉自叔虞受封至靖公凡/三十八傳而為三家所幷)¶
烈王¶
(丙/午)元年日食¶
韓滅鄭徙都之(鄭自桓公友受封至君/乙凡二十三傳而滅)¶
<pb:KR2b0037_WYG_008-6a>¶
　韓初都陽翟(注見/前)既滅鄭遂徙都焉¶
(丁/未)二年(趙成侯/種元年)¶
(己/酉)四年(燕桓公/元年)¶
(庚/戌)五年韓嚴遂(史記作/韓嚴)弑其君(哀侯/)¶
　韓侯以韓廆為相而愛嚴遂二人相害遂刺廆于朝¶
　幷中韓侯(國人立哀侯之子是為懿侯考吳師道戰/國䇿補注聶政刺韓相嚴遂弑哀侯戰國)¶
　(䇿誤合二事為一司馬遷兩存而不决温公通/鑑從史記而不信國䇿故並載之今從通鑑)¶
(辛/亥)六年(魏恵王韓/懿侯元年)齊侯(即齊/威王)來朝¶
<pb:KR2b0037_WYG_008-6b>¶
　時王室微弱諸侯莫朝齊獨朝之天下以此賢齊侯¶
　初齊侯即位國人不治于是召即墨(今山東莱州府/平度州有即墨)¶
　(故城/齊邑)大夫語之曰自子居即墨毁言日至然吾使人¶
　視即墨田野闢人民給官無事東方以寧是子不事¶
　吾左右以求助也封之萬家召阿(即柯邑/注見前)大夫語之¶
　曰自子守阿譽言日聞吾使人視阿田野不闢人民¶
　貧餒趙攻鄄(即春秋鄄/邑注見前)子不救衛取薛陵(今陽穀縣/東北有薛)¶
　(陵城戰/國齊邑)子不知是子厚幣事吾左右以求譽也是日¶
<pb:KR2b0037_WYG_008-7a>¶
　烹阿大夫及左右嘗譽者于是羣臣聳懼莫敢飾詐¶
　務盡其情齊國大治¶
(壬/子)七年(楚宣王良/夫元年)日食¶
王崩弟扁立(是為/顯王)¶
韓趙伐魏圍安邑¶
　魏武侯卒未立太子子罃與公中(讀曰/仲)緩爭立國内¶
　亂公孫頎(公孫以爵系/為氏頎名也)自趙入韓謂韓侯(懿侯/)曰魏¶
　亂可取也韓侯乃與趙侯(成侯/)合兵伐魏圍安邑趙¶
<pb:KR2b0037_WYG_008-7b>¶
　侯曰殺罃立公中緩割地而退我二國之利也韓侯¶
　曰殺魏君暴也割地貪也不如兩分之魏分為兩不¶
　彊於宋衛則我終無魏患矣趙人不聽乃解去(罃遂/殺公)¶
　(中緩而自立後/僣號諡恵王)¶
顯王¶
(癸/丑)元年¶
(丁/巳)五年賜秦黼黻(刺繡為斧形曰黼/兩己相背曰黻)之服¶
　先是秦敗魏韓之師於洛陽至是秦又敗三晉之師¶
<pb:KR2b0037_WYG_008-8a>¶
　於石門(山名一名白徑嶺在今山西解州東南左右/壁立間不容軌謂之石門道通陜州亦曰白)¶
　(徑/)斬首六萬王於是賀秦賜以黼黻之服¶
(庚/申)八年(秦孝公渠梁/燕文公元年)彗星見西方(張守莭曰彗妖星/光芒徧指如彗)¶
衛公孫鞅(衛之/庶孽)入秦¶
　秦獻公卒子渠梁立(是為/孝公)是時河山以東(黄河華/山之東)彊¶
　國六(齊楚魏/趙韓燕)淮泗之間小國十餘(宋魯鄒滕/薛郳諸國)楚魏與¶
　秦接界皆以夷翟遇秦擯斥之不得與中國之㑹盟¶
　秦伯(孝公/)于是發憤修政令國中曰賔客羣臣有能¶
<pb:KR2b0037_WYG_008-8b>¶
　出竒計彊秦者吾且尊官與之分土衛公孫鞅聞之¶
　乃西入秦鞅好刑名之學既至秦因嬖臣景監(景氏/楚公)¶
　(族監甲暫/反閹人也)以求見說秦伯以富國彊兵之術秦伯大¶
　説與議國事(史記鞅初事魏相公叔痤痤知其賢未/及進㑹病魏恵王往問之曰公叔如有)¶
　(不諱將奈社稷何公叔曰痤之中庶子衛鞅年雖少/有竒才願君舉國而聽之王嘿然公叔曰君即不用)¶
　(鞅必殺之無使出境王許諾而去公叔召鞅謝曰吾/先君而後臣故先為君謀後以告子子必速行矣鞅)¶
　(曰君不能用子之言任臣又安能用子之言殺臣卒/不去既王謂左右曰公叔病甚悲乎欲令寡人以國)¶
　(聽衛鞅也既又勸寡/人殺之豈不悖哉)¶
<pb:KR2b0037_WYG_008-9a>¶
(壬/戌)十年秦以衛鞅為左庶長定變法之令¶
　衛鞅欲變法秦人不悦鞅言於秦伯曰夫民不可與¶
　慮始而可與樂成論至徳者不和於俗成大功者不¶
　謀於衆是以聖人茍可以彊國不法其故甘龍(甘氏/商甘)¶
　(盤之/後)曰不然因民而敎者不勞而成功緣法而治者¶
　吏習而民安之衛鞅曰常人安于故俗學者溺于所¶
　聞以此兩者居官守法可也非所與論于法之外也¶
　智者作法愚者制焉賢者更禮不肖者拘焉秦伯曰¶
<pb:KR2b0037_WYG_008-9b>¶
　善乃以鞅為左庶長卒定變法之令令民為什五(五/家)¶
　(為保十/家為連)而相收司連坐(收司相糾發也一家有罪九/家舉發不糾發則十家連坐)¶
　告姦者與斬敵首同賞匿姦者與降敵同罰民有二¶
　男以上不分異者倍其賦有軍功者各以率受爵(率/約)¶
　(數也猶/言差也)為私鬭者各以輕重被刑大小僇力本業耕¶
　織致粟帛多者復其身(復除也謂除/免其身役)事末利(謂工/商)及¶
　怠而貧者舉以為收孥(謂收其妻子/没為官奴婢)宗室非有軍功¶
　論不得為屬籍(無戰功可論不/得入宗屬之籍)明尊卑爵秩等級各¶
<pb:KR2b0037_WYG_008-10a>¶
　以差次名田(占田/也)宅臣妾衣服以家次(各隨其家爵/秩之班次)¶
　有功者顯榮無功者雖富無所芬華令既具未布恐¶
　民之不信乃立三丈之木於國都南門募民能徙置¶
　北門者予十金民怪之莫敢徙復曰能徙者予五十¶
　金一人徙之輙予五十金乃下令令行期年民言新¶
　令之不便者以千數於是太子犯法鞅曰法之不行¶
　自上犯之太子君嗣也不可施刑刑其傅公子䖍黥¶
　其師公孫賈明日秦人皆趨令行之十年秦國道不¶
<pb:KR2b0037_WYG_008-10b>¶
　拾遺山無盗賊民勇于公戰怯于私鬭鄉邑大治秦¶
　民初言令不便者有來言令便鞅曰此亂法之民盡¶
　遷之於邊其後民莫敢議令¶
(癸/亥)十一年(韓昭侯/元年)¶
(丙/寅)十四年齊魏㑹田于郊(王㓜學集覽郊縣屬沛郡一/作洨  今江南鳯陽府靈壁)¶
(縣有洨縣故/城亦曰濠城)¶
　魏君(魏恵/王)謂齊君(齊威/王)曰齊亦有寳乎齊君曰無有¶
　魏君曰寡人國雖小尚有徑寸之珠照車前後各十¶
<pb:KR2b0037_WYG_008-11a>¶
　二乗者十枚豈以齊大國而無寳乎齊君曰寡人之¶
　寳與君異吾臣有檀子(齊公族食采于/檀城因以為氏)者使守南城¶
　(城在齊南境/故曰南城)則楚人不敢南冦有盼子(即田/盼)者使守¶
　髙唐(注見/前)則趙人不敢東漁于河有黔夫(齊有黔敖/黔亦氏也)¶
　者使守俆州(注見/前)則燕趙之人徙而從者七千餘家¶
　有種首(集覽種首名/也史失其姓)者使備盜賊則道不拾遺此四¶
　臣者將照千里豈特十二乗哉魏君有慚色¶
(丁/夘)十五年魏伐趙圍邯鄲¶
<pb:KR2b0037_WYG_008-11b>¶
　楚使景舍救趙(戰國䇿景舎謂楚王曰王少出兵以/為趙援趙恃楚必與魏戰魏怒于趙)¶
　(而又見楚救不足畏也必不釋趙趙魏相/敝而齊秦應楚則魏可破也楚王從之)趙復請救¶
　於齊¶
(戊/辰)十六年齊伐魏以救趙魏克邯鄲還及齊戰敗績¶
　初孫臏(孫武之後古刖刑曰臏/孫子以刖足故呼為臏)與龎涓(畢公之後封/于龎因氏焉)¶
　俱學兵法涓仕魏為將軍自以能不及臏乃召之至¶
　則斷其足而黥之欲使終身廢棄齊使者至魏臏隂¶
　見之使者竊載以歸田忌(齊之/將)客之進之齊君齊君¶
<pb:KR2b0037_WYG_008-12a>¶
　問兵法遂以為師至是齊欲救趙使忌為將而臏居¶
　輜車(安車/也)中坐為計謀忌欲引兵之趙臏曰夫解雜¶
　亂紛糾者不控拳(言欲解雜亂紛糾之物當以/手徐解之不持拳以擊之也)救鬭¶
　者不搏撠(言救鬬者當善撝解之母以/手持撠刺人使其怒益熾)批亢(批擊亢/喉也言)¶
　(擊其/要處)𢷬虚(𢷬衝虚空也/言攻其不備)形格勢禁則自為解耳(批亢/𢷬虚)¶
　(則形相格而勢自/止不能不解也)今梁之輕兵鋭卒竭于外而老弱¶
　疲於内若引兵疾走其都彼必釋趙而自救是我一¶
　舉解趙之圍而收敝於魏也忌從之十月邯鄲降魏¶
<pb:KR2b0037_WYG_008-12b>¶
　魏師還與齊戰于桂陵(在今山東曹州/府菏澤縣東北)魏師大敗(明/年)¶
　(諸侯圍魏襄陵又明年魏/歸趙邯鄲與趙盟漳水上)¶
韓冦東周¶
　取陵觀廩邱(胡三省注戰國時周僅有七邑漢之河/南洛陽穀城平隂偃師鞏緱氏是也王)¶
　(幼學某覽陵觀地名在兖州境一統志廩邱/周邑名  廩邱故城在今山東曹州府范縣)¶
(庚/午)十八年韓以申不害(申氏申侯之後/不害鄭之賤臣)為相¶
　不害學本于黄老而主刑名以其術千韓侯(懿侯之/子昭侯)¶
　韓侯用以為相内修政教外應諸侯十五年終不害¶
<pb:KR2b0037_WYG_008-13a>¶
　之身國治兵彊(戰國䇿昭侯有敝袴令蔵之侍者曰/君亦不仁者矣不賜左右而蔵之昭)¶
　(侯曰吾聞明主愛一嚬一笑今/袴豈特嚬笑哉吾必待有功者)¶
(辛/未)十九年秦徙都咸陽(今西安府咸寧縣東有渭城故/城秦所都咸陽也三秦記地在)¶
(九嵕之南渭水之北/山水皆陽故曰咸陽)始廢井田¶
　初秦獻公徙治櫟陽(故城在今西安/府臨潼縣東北)至是衛鞅築冀¶
　闕(冀記也記列教/令于此門閥也)宫廷于咸陽遂遷都焉令民父子¶
　兄弟同室内息(止也/)者為禁(秦俗父子兄弟同/室居止鞅始禁之)并諸¶
　小鄉聚集為縣縣置令丞廢井田開阡陌(南北曰阡/東西曰陌)¶
<pb:KR2b0037_WYG_008-13b>¶
　更賦税之法(井田既廢什一之制不/復用乃始計畝而定賦)¶
(壬/申)二十年(趙肅侯/語元年)¶
(乙/亥)二十三年衛(成侯/遫)貶號曰侯(尹起莘發明衛故侯爵/而云貶號曰侯何哉盖)¶
(春秋列國率皆僣號稱公如鄭伯邾子許男之類今/焉衛之自貶特迫于勢之微弱求為取容之地耳)¶
　初子思居衛言茍變于衛侯曰其材可將五百乗衛¶
　侯曰吾知其可將然變甞為吏賦于民而食人二雞¶
　子故弗用也子思曰夫聖人之官人猶匠之用木也¶
　取其所長棄其所短故把梓連抱而有數尺之朽良¶
<pb:KR2b0037_WYG_008-14a>¶
　工不棄今君處戰國之世選爪牙之士而以二卵棄¶
　干城之將此不可使聞于鄰國也衛侯再拜曰謹受¶
　教(子思復言于衛侯曰君之國事將日非矣衛侯曰/何故子思曰君出言自以為是而卿大夫莫敢矯)¶
　(其非卿大夫出言亦自以為是而士庻人莫敢矯其/非君臣既自賢矣而臣下同聲賢之賢之則順而有)¶
　(福矯之則逆而有禍/如此則善安從生乎)¶
(戊/寅)二十六年致伯(胡三省注伯如字/周二伯九伯之任)于秦秦使公子少¶
官率諸侯來朝¶
　先是秦㑹諸侯于京師(在王二/十五年)至是王致伯于秦諸¶
<pb:KR2b0037_WYG_008-14b>¶
　侯畢賀秦使公子少官帥師㑹諸侯于逄澤(括地志/逢澤亦)¶
　(名逢池在浚儀縣東南祥浚儀/故城在今河南開封府  符縣)朝王¶
(庚/辰)二十八年魏伐韓齊伐魏以救韓殺其將龎涓虜太¶
子申¶
　魏使龎涓伐韓韓請救于齊齊用孫臏計(臏曰韓魏/之兵未弊)¶
　(而救之是吾代韓受魏之兵顧反聽命于韓也且魏/有破國之志韓見亡必東面而愬于齊吾因深結韓)¶
　(之親而晚承魏之弊則可受/重利而得尊名也齊君曰善)隂許韓使而遣之韓因¶
　恃齊五戰不勝而東委國于齊齊因起兵以救韓(田/忌)¶
<pb:KR2b0037_WYG_008-15a>¶
　(為將孫/臏為師)直走魏都龎涓聞之去韓而歸魏人亦大發¶
　兵使太子申將以禦齊師孫臏曰兵法百里而趨利¶
　者蹶上將五十里而趨利者軍半至(謂前後不相屬/半至半不至也)¶
　乃使齊軍入魏地為十萬竈明日為五萬竈又明日¶
　為二萬竈龎涓行三日大喜曰我固知齊軍怯入吾¶
　境三日士卒亡者過半矣乃棄其歩軍率輕鋭倍日¶
　幷行逐之孫臏度其行暮當至馬陵(在今直𨽻大名/府元城縣東南)¶
　馬陵道陿而旁多阻隘可伏兵乃斫大樹白而書之¶
<pb:KR2b0037_WYG_008-15b>¶
　曰龎涓死此樹下令萬弩夾道而伏期日暮見火舉¶
　而俱發涓果夜至見白書以火燭之讀未畢萬弩俱¶
　發魏師大亂涓乃自刎曰遂成豎子之名齊因乗勝¶
　大敗魏師虜太子申¶
(辛/巳)二十九年秦衛鞅伐魏誘執其將公子卬敗之魏獻¶
河西地(注見/前)于秦徙都大梁(今河南開封府戰國/魏所都號為大梁)秦封¶
鞅為商君¶
　秦使衛鞅伐魏(衛鞅言于秦君曰秦之與魏譬若人/有腹心之疾非魏并秦即秦并魏魏)¶
<pb:KR2b0037_WYG_008-16a>¶
　(往年大破于齊諸侯畔之可因此時伐魏魏不支秦/必東徙然後秦據河山之固東鄉以制諸侯此帝王)¶
　(之業也秦君從/之遂使鞅伐魏)魏使公子卬將而禦之軍既相距鞅¶
　遺卬書曰吾始與公子驩今俱為兩國將不忍相攻¶
　欲與公子面相見盟樂飲而罷兵以安秦魏之民卬¶
　以為然乃與㑹盟而飲鞅伏甲襲卬虜之因大破魏¶
　師魏君恐獻河西地于秦以和遂去安邑徙大梁嘆¶
　曰吾恨不用公叔之言秦封鞅商於(商今陜西商州/故商城是於今)¶
　(河南南陽府淅/川縣古於村是)十五邑號曰商君¶
<pb:KR2b0037_WYG_008-16b>¶
(壬/午)三十年(楚威王/商元年)¶
(癸/未)三十一年秦人誅衛鞅滅其家¶
　秦孝公卒子駟立(是為惠文君/後僣稱王)公子䖍之徒告衛鞅¶
　欲反發吏捕之鞅出亡欲止客舍舍人曰商君之法¶
　舍人無騐者坐之鞅嘆曰為法之弊一至此哉去之¶
　魏魏人不受内之秦秦殺之車裂以狥盡滅其家(鞅/甞)¶
　(謂趙良曰我治秦孰與五羖大夫賢良曰五羖大夫/荆之鄙人也穆公舉之牛口之下而加之百姓之上)¶
　(相秦六七年而東伐鄭三置晉君一救荆禍其為相/也勞不坐乗暑不張盖及死秦國男女流涕童子不)¶
<pb:KR2b0037_WYG_008-17a>¶
　(歌謡舂者不相杵今君之見也因景監以為王其從/政也陵轢公族殘傷百姓公子䖍杜門不出已八年)¶
　(矣君又殺祝驩而黥公孫賈詩曰得人者興失人者/崩此數者非所以得人也君之出也後車載甲多力)¶
　(而駢脅者為驂乗持矛而操□㦸者旁車而趨書曰/恃徳者昌恃力者亡此數者非恃徳也君之危若朝)¶
　(露而尚貪商於之富寵秦國之政畜百姓之/怨亡可翹足而待鞅弗從居五月而難作)¶
(甲/申)三十二年(秦恵文王/駟元年)¶
(乙/酉)三十三年孟軻(孟氏出魯/軻騶人)至魏¶
　是嵗魏君卑辭厚幣以招賢者于是孟子至梁(具見/孟子)¶
　(書/)魏君以孟子所言迂逺而濶於事情卒不能用¶
<pb:KR2b0037_WYG_008-17b>¶
(丁/亥)三十五年齊魏相王¶
　初齊(威王/)敗魏桂陵(事具王/十六年)彊于諸侯遂自稱為王¶
　以令天下至是魏君新立(魏君罃卒子嗣/立是為襄王)會齊君于¶
　徐州(注見/前)以相王(魏王既僣號追/尊其父為恵王)後九年秦亦稱王¶
　(恵文/王)又二年韓燕皆稱王獨趙(武靈/王)不肯曰無其實¶
　焉取其名乎令國人謂已曰君(後武靈王被/弑趙亦稱王)¶
楚滅越¶
　越無疆(句踐七/世孫)伐齊齊使人說之代楚楚人大敗之¶
<pb:KR2b0037_WYG_008-18a>¶
　乗勝盡取吳故地東至于浙江(即今錢塘江江有三/源一出今衢州仙霞)¶
　(嶺為穀水一出金華府之盆山為東陽溪一出江南/徽州府浙源山為漸江水三水合流為浙江亦曰曲)¶
　(江至錢塘縣入海/故又名錢塘江)越以此散諸公族爭立或為王或¶
　為君濵于海上(漢之甌越閩越皆其後也甌越即/東甌今浙江温州府閩越今福建)朝¶
　服于楚(越自無余至允常史無世/系允常之後八傳而滅)¶
(戊/子)三十六年燕(文侯/)趙(肅侯/)韓(宣恵/王)魏(襄王/)齊(是年威/王卒子)¶
(辟疆立是/為宣王)楚(威王/)合從以擯秦以蘓秦(蘇氏周蘇子之/後秦洛陽人)¶
為從約長幷相六國¶
<pb:KR2b0037_WYG_008-18b>¶
　初蘇秦西至秦說秦以兼天下之術不用乃之燕說¶
　燕與趙從親(蘇秦曰燕之所以不被兵者以趙之蔽/其南也且秦攻燕戰于千里之外趙攻)¶
　(燕戰于百里之内夫不憂百里之内而重千里之外/計無過于此者願王與趙從親天下為一燕必無患)¶
　(矣/)燕君從之資蘇秦車馬以說趙請一韓魏齊楚燕¶
　趙以擯秦(蘇秦謂趙王曰當今之時山東之國莫彊/于趙秦之所害亦莫如趙而秦不敢舉兵)¶
　(伐趙者畏韓魏之議其後也秦攻韓魏無名山大川/之限稍蠶食之傅國都而止韓魏不能支秦必入臣)¶
　(于秦秦無韓魏之規禍必中于趙矣臣以天下之圖/案諸侯之地五倍于秦度諸侯之卒十倍于秦而衡)¶
　(人日夜以秦權恐喝諸侯使之割地以事秦秦成則/其身富榮國被秦患而不與其憂願大王熟計之也)¶
<pb:KR2b0037_WYG_008-19a>¶
　且請令諸侯之將相㑹盟洹水(源出河南彰徳府林/縣隆慮山逕安陽至)¶
　(内黄入/于衛)之上約曰秦攻一國則五國各出鋭師以撓¶
　秦或救之有不如約者五國共攻之則秦甲必不敢¶
　出函谷(闗名在今河南陜州靈寳縣南/闗城在谷中深險如函故名)以害山東矣¶
　趙侯大恱厚賜賚之以約于諸侯㑹秦使公孫衍(魏/人)¶
　(仕于/秦)伐魏敗魏師禽其將龍賈(龍氏出/御龍氏)取雕隂(今陜/西鄜)¶
　(州雕隂/故城是)且欲東兵蘇秦恐敗從約念莫可用于秦者¶
　乃激怒張儀(魏人/)入之于秦(儀始嘗與蘇秦俱事鬼/谷先生學縱横術蘇秦)¶
<pb:KR2b0037_WYG_008-19b>¶
　(自以為不及也儀方困于楚故召而辱之儀怒遂入/秦蘇秦隂遣舍人齎金幣資儀儀得見秦王秦王恱)¶
　(之以為客卿舍人辭去曰蘇君憂秦伐趙敗從約以/為非君莫能得秦柄故激怒君使臣隂奉君資盡蘇)¶
　(君計也張儀曰嗟乎此吾在術中而不悟吾不/及蘇君明矣為我謝蘇君蘇君之時儀何敢言)于是¶
　蘇秦說韓(蘇秦曰韓地方九百餘里天下之彊弓勁/弩利劍皆從韓出以韓卒之勇披堅甲蹠)¶
　(勁弩帶利劍一人當百不足言也而大王割地事秦/諺日寧為雞口無為牛後以大王之賢挾彊韓之兵)¶
　(而有牛後之名/竊為大王羞之)韓從其言說魏(蘇秦曰大王之地方/千里武士蒼頭奮擊)¶
　(各二十萬厮徒十萬車六百乗騎五千匹乃聽于羣/臣之說而欲臣事秦臣願大王熟計之也  武士武)¶
　(卒也蒼頭晉灼曰其軍著/青㡌也厮徒取薪之卒)魏聽之又說齊(蘇秦曰齊/四塞之國)¶
<pb:KR2b0037_WYG_008-20a>¶
　(地方二千餘里帶甲數十萬粟如邱山臨淄之塗車/擊轂人摩肩連袵成帷揮汗成雨夫韓魏之所以重)¶
　(畏秦者為與秦接境也秦之攻齊倍韓魏之地過衛/陽晉之道經亢父之險欲深入則恐韓魏之議其後)¶
　(是故恫疑虚喝驕矜而不敢進則秦之不能害齊亦/明矣夫不料秦之無奈齊何而欲西面事之是羣臣)¶
　(之過計也今陽晉衛地今曹州府鄆城縣有陽晉城/亢父齊地  兖州府濟寧州有亢父故城漢于此置)¶
　(縣後/廢)及楚(蘇秦曰楚地方六千餘里帶甲百萬粟支/十年此霸王之資也秦之所害莫如楚楚)¶
　(彊則秦弱秦彊則楚弱其勢不兩立從親則諸侯割/地以事楚衡合則楚割地以事秦此兩䇿者相去逺)¶
　(矣大王/何居焉)皆許之于是蘇秦為從約長并相六國北報¶
　趙車騎輜重擬于王者¶
<pb:KR2b0037_WYG_008-20b>¶
(己/丑)三十七年(燕易王韓宣恵王/齊宣王辟疆元年)秦以齊魏之師伐趙蘇¶
秦去趙適燕從約解¶
　秦使公孫衍欺齊魏與共伐趙敗從約趙侯讓蘇秦¶
　秦恐請使燕必報齊乃去趙而從約皆解¶
(壬/辰)四十年宋公弟偃逐其君剔成而自立¶
　剔成宋昭公(事見/前)之元孫也立四十一年其弟偃攻¶
　襲之剔成敗奔齊偃遂自立為君(偃既立後僣號稱/王在慎靚王三年)¶
(癸/巳)四十一年(楚懐王/槐元年)秦張儀伐魏取蒲陽(即蒲坂/注見前)既而¶
<pb:KR2b0037_WYG_008-21a>¶
歸之魏盡入上郡(今陜西延安府榆林府及/綏徳州戰國初魏上郡地)以謝秦以¶
儀為相¶
　先是魏以隂晉(即華隂今縣屬/陜西同州府)為和于秦(在王三/十七年)既¶
　而秦伐魏(在王三/十九年)魏獻少梁(今同州府韓城/縣魏少梁邑)地未幾¶
　秦又伐魏(在王四/十年)取汾隂(故城在今蒲州/府榮河縣北)皮氏(故城/在今)¶
　(山西絳州/河津縣西)拔焦(即春秋焦瑕/戰國初屬魏)至是張儀為秦客卿將¶
　兵伐魏取蒲陽請秦復以與魏而使公子繇質焉儀¶
　因說魏曰秦之遇魏甚厚魏不可無禮于秦魏因盡¶
<pb:KR2b0037_WYG_008-21b>¶
　入上郡十五縣以謝秦儀遂為秦相(明年秦歸魏焦/後張儀復伐魏)¶
　(取/陜)¶
(丙/申)四十四年(趙武靈王雍元/年是嵗秦稱王)¶
(丁/酉)四十五年蘇秦自燕奔齊¶
　蘇秦通于燕文公之夫人(燕文公卒子易王/立在位三十六年)燕君知¶
　之蘇秦恐說燕君曰臣在燕不能使燕重而在齊則¶
　燕重燕君許之乃偽得罪于燕而奔齊齊以為客卿¶
　秦說齊髙宫室大苑囿以明得意欲以敝齊而為燕¶
<pb:KR2b0037_WYG_008-22a>¶
　(後齊大夫與蘇秦争寵使人/刺殺之事在慎靚王四年)¶
(戊/戌)四十六年秦相張儀免出相魏(是年韓燕/皆稱王)¶
　儀相魏欲令魏事秦而諸侯效之魏王不聽秦于是¶
　伐魏取曲沃(今河南陜州有曲沃鎮戰/國魏地非晉都曲沃也)平周(邑名在/今山西)¶
　(汾州府/介休縣)隂厚儀益甚¶
(庚/子)四十八年王崩子定立(是為慎/靚王)¶
齊號薛公(即薛國/注見前)田文為孟嘗君¶
　初齊王封田嬰于薛號靖郭君嬰有子四十餘人其¶
<pb:KR2b0037_WYG_008-22b>¶
　賤妾之子曰文通儻饒智略說嬰以散財養士嬰使¶
　文主家待賔客賔客爭譽其美嬰遂以為嗣及嬰卒文¶
　嗣立號孟嘗君招致諸侯遊士及有罪亡人食客常¶
　數千人名重天下¶
　(司馬氏光曰君子之養士以為民也今田文盗君之/禄以立私黨張虚譽上侮其君下蠧其民是姦人之)¶
　(雄耳烏/足尚哉)¶
慎靚王¶
(辛/丑)元年(燕王噲/元年)衛更貶號曰君¶
<pb:KR2b0037_WYG_008-23a>¶
　衛介秦魏之間日益削弱至嗣君時獨有濮陽(注見/前)¶
　之地因更貶號曰君嗣君好察微隠縣令有發褥而¶
　席弊者嗣君聞之乃賜之席令大驚以君為神又使¶
　人過闗市賂之以金既而召闗市問有客過與汝金¶
　汝囬遣之(謂還其/金也)闗市大恐又愛泄姬(姬姓泄/音薛)重如¶
　耳(如姓耳名魏/大夫後仕衛)而恐其因愛重以壅已也乃貴薄疑¶
　(薄姓疑/名也)以敵(當也/)如耳尊魏妃以偶(匹也/)泄姬曰以¶
　是相參(謂相/參列)也(衛有胥靡亡之魏嗣君以五十金買/之不得以左氏易之左右曰以一城)¶
<pb:KR2b0037_WYG_008-23b>¶
　(買一胥靡可乎嗣君曰治無小亂無大法不立誅不/必雖有十左氏無益法立誅必雖失十左氏無害也)¶
(壬/寅)二年孟軻適齊(竹書紀年梁恵王三十六年改元一/年後十六年薨司馬氏通鑑朱子綱)¶
(目皆從之故于是年書魏君罃卒孟子去魏適齊考史/記年表及魏世家皆云魏恵王三十六年薨子襄王立)¶
(邵子經世書從史記而不取竹書王氏㓜學/亦以紀年之書多偽謬不可信今從經世書)¶
　齊王問齊桓晉文之事孟子對以保民而王(說具孟/子書)¶
(癸/夘)三年(魏哀王/元年)楚趙魏韓燕伐秦攻函谷¶
　秦出兵逆之五國皆敗走明年秦大敗韓師于修魚¶
　(即春秋蕭/魚注見前)斬首八萬諸侯震恐¶
<pb:KR2b0037_WYG_008-24a>¶
(甲/辰)四年魏請成于秦張儀歸復相秦¶
　張儀說魏王曰諸侯之約從盟洹水之上結為兄弟¶
　以相堅也今親兄弟同父母尚有爭錢財相殺傷而¶
　欲恃反覆蘓秦之餘謀(時蘇秦已/為齊所殺)其不可成亦明矣¶
　大王不事秦秦下兵攻河外據卷(今河南懐慶府原/武縣戰國魏卷邑)¶
　衍(張守莭曰/在鄭州)酸棗(故城在令河南衛/輝府延津縣北)刼衛取陽晉(注/見)¶
　(前/)則趙不南梁不北而從道絶矣大王之國雖欲無¶
　危不可得也魏王乃倍從約而因儀以請成于秦儀¶
<pb:KR2b0037_WYG_008-24b>¶
　歸復相秦¶
(乙/巳)五年秦伐蜀(今四川成都府古蜀國黄帝所封歴夏/商周世為侯伯周哀蜀蠶叢始稱王)¶
取之¶
　巴(注見/前)蜀相攻(初蜀王封其弟于漢中號曰苴侯苴/侯與巴為好而巴與蜀為讎蜀王伐)¶
　(苴侯苴侯奔/巴故相攻)俱告急于秦司馬錯(周程伯休父為司/馬以官為氏其後)¶
　(裔散處/列國)請伐蜀張儀曰不如伐韓(時韓方/侵秦)下兵三川¶
　(伊洛及河為三川秦置三川郡漢/改為河南今河南之河南府是也)攻新城(今河南府/洛陽縣有)¶
　(新城/故城)宜陽(今縣屬/河南府)以臨二周(東西/周)之郊據九鼎按圖¶
<pb:KR2b0037_WYG_008-25a>¶
　籍挾天子以令天下天下莫敢不聽此王業也司馬¶
　錯曰不然臣聞欲富國者務廣其地欲彊兵者務富¶
　其民欲王者務廣其徳三資者備而王隨之矣夫蜀¶
　西僻之國戎翟之長也得其地足以廣國取其財足¶
　以富民而又有禁暴止亂之名是我一舉而名實附¶
　也不如伐蜀秦王從之起兵伐蜀十月取之(蜀王敗/死後秦)¶
　(并滅/巴苴)秦以益彊富厚輕諸侯¶
燕君噲(易王/子)以國讓其相子之¶
<pb:KR2b0037_WYG_008-25b>¶
　燕相子之與蘇秦之弟代婚欲得燕權代使齊而歸¶
　燕王問曰齊王其霸乎對曰不能燕王曰何故對曰¶
　不信其臣于是燕王専任子之子之又使鹿毛夀(鹿/一)¶
　(作/厝)謂燕王曰人謂堯賢者以其能讓天下也今王以¶
　國讓子之是王與堯同名也燕王因屬國于子之并¶
　收吏印綬自三百石以上而效之子之(效呈也以印/呈與子之)¶
　子之南面行王事噲老不聽政顧為臣¶
(丙/午)六年王崩子延立(是為/赧王)¶
<pb:KR2b0037_WYG_008-26a>¶
赧王¶
(丁/未)元年齊伐燕取之醢子之殺故燕君噲¶
　燕子之為王三年國内大亂將軍市被(市姓/被名)與太子¶
　平謀攻子之齊王使人誘之且許為助平使市被攻¶
　子之不克被反攻平國人連戰數月死者數萬人齊¶
　王使章子(即匡章/見孟子)伐燕燕士卒不戰城門不閉齊人¶
　取子之醢之遂殺王噲(齊王問孟子及沈同陳賈語/詳孟子書不具載是嵗齊宣)¶
　(王卒子地立/是為湣王)¶
<pb:KR2b0037_WYG_008-26b>¶
孟軻去齊¶
　是時天下方務于合從連横以攻伐為賢而孟子獨¶
　述唐虞三代之徳是以所如者不合退而與萬章(萬/氏)¶
　(芮伯萬/之後)之徒序詩書述仲尼之意作孟子七篇¶
(戊/申)二年(齊湣王/地元年)楚屈匄伐秦¶
　秦欲伐齊患其與楚從親乃使張儀說楚王(懐王/)曰¶
　大王誠能閉闗絶約于齊臣請獻商於(注見/前)之地六¶
　百里使秦女得為大王箕帚之妾楚王悅而許之(羣/臣)¶
<pb:KR2b0037_WYG_008-27a>¶
　(皆賀陳軫獨弔楚王怒軫曰秦之所以重楚者以其/有齊也今絶齊則楚孤秦奚貪夫孤國而與之地六)¶
　(百里哉儀至秦必負王是北絶齊交而西生患于/秦也兩國之兵必俱至矣王曰願子閉口無復言)乃¶
　厚賜張儀而閉關絶約于齊使一將軍隨張儀至秦¶
　儀詳(讀田/佯)墮車不朝三月楚王聞之曰儀以寡人絶¶
　齊未甚邪乃使勇士宋遺借宋之符(閉闗絶約信使/不通故借宋符)¶
　(以/逹)北罵齊王齊王大怒折節而事秦齊秦之交合儀¶
　乃朝見楚使者曰子何不受地自某至某廣袤六里¶
　使者還報楚王大怒(陳軫請楚王賂秦以一名都與/之并力而攻齊是亡地于秦而)¶
<pb:KR2b0037_WYG_008-27b>¶
　(取償于齊也/王又不聼)使屈匄帥師伐秦秦亦發兵擊之明年¶
　秦大敗楚師于丹陽(胡三省注此丹陽謂丹水之陽/也班志丹水出上洛冢嶺山東)¶
　(至析入鈞水地在武闗之外秦楚交戰當在此至上/洛今商州冢嶺山在州西北丹水出其南下流  南)¶
　(陽浙川縣入均/水均即鈞也)虜屈匄遂取漢中(胡三省注自沔陽/至上庸皆楚漢中)¶
　(地庸沔陽今陜西漢中府沔縣/上  今湖北鄖陽府竹山縣)楚復襲秦又大敗于¶
　藍田(今縣屬陜/西西安府)韓魏襲楚楚割兩城以和于秦¶
(己/酉)三年燕人立太子平為君(是為/昭王)¶
　燕王即位于破燕之後弔死問孤與百姓同甘苦卑¶
<pb:KR2b0037_WYG_008-28a>¶
　身厚幣以招賢者問郭隗(郭氏出/于郭公)曰齊因孤之國亂¶
　而襲破燕孤極知燕小力少不足以報然誠得賢士¶
　與共國以雪先王之耻孤之願也先生視可者得身¶
　事之隗曰古之人君有以千金使涓人(官名韋昭曰/即中涓也)¶
　求千里馬者馬己死買其骨五百金而返君大怒涓¶
　人曰死馬且買之况生者乎馬今至矣不期年而千¶
　里馬至者三今王必𣣔致士先從隗始况賢于愧者¶
　豈逺千里哉于是燕王為隗改築宫而師事之于是¶
<pb:KR2b0037_WYG_008-28b>¶
　士爭趨燕(樂毅自魏徃劇辛自趙徃燕王以樂毅為/亞卿任以國政  樂毅樂羊之後劇姓辛)¶
　(名/)¶
(庚/戌)四年(燕昭王平韓/襄王倉元年)秦使張儀說楚(懐王/)韓齊(湣王/地)趙¶
(武靈/王雍)燕連衡以事秦秦君卒(恵王卒子蕩/立是為武王)諸侯復合從¶
　秦王使告楚王請以武闗(秦之南闗即春秋少習/也在今陜西商州東)之¶
　外易黔中地(今湖南之常徳辰州永順貴州/之黎平思南諸府皆楚黔中地)楚王曰¶
　不願願得張儀而獻黔中儀請行秦王曰楚將甘心¶
　于子奈何行儀曰秦强而楚弱大王在楚不宜敢取¶
<pb:KR2b0037_WYG_008-29a>¶
　臣且臣善其嬖臣靳尚(靳姓/尚名)尚得事幸姬鄭袖(戰國/策作)¶
　(褏古/字也)袖之言王無不聽者遂往楚王囚儀將殺之靳¶
　尚謂鄭袖曰秦王甚愛張儀將以六縣及美女贖之¶
　王重地尊秦秦女必貴而夫人斥矣于是袖日夜泣¶
　于王曰臣各為其主耳今殺張儀秦必大怒妾請子¶
　母俱遷江南母為秦所魚肉也王乃赦儀而厚禮之¶
　儀因說楚王事秦(儀曰夫為從者無以異于驅羣羊/而攻猛虎不格明矣今王不事秦)¶
　(秦自巴蜀治船積粟浮岷江而下一日行五百里不/十日而距扞關扞關驚則黔中巫郡非王之有又舉)¶
<pb:KR2b0037_WYG_008-29b>¶
　(甲而出武關則北地絶夫秦之攻楚危在三月之内/而楚待諸侯之救在半嵗之外此臣所以為大王患)¶
　(也大王誠聽臣請令秦楚長為兄弟之國郡岷江即/大江扞闗在今湖北宜昌府長陽縣西巫  今四川)¶
　(䕫州府巫山縣有巫/縣故城即楚巫郡)楚王己得儀而重出地乃許之¶
　(時屈原方使齊歸諫楚王曰何不誅張儀/王悔使人追儀弗及  屈原名平屈氏族)儀遂之韓¶
　說韓王事秦而攻楚(儀謂韓王曰韓地險惡山居國/無二嵗之食見卒不過二十萬)¶
　(而秦兵百餘萬大王不事秦秦下甲據宜陽塞成臯/則王之國分矣為大王計莫如事秦而攻楚以轉禍)¶
　(而悅/秦)韓王許之儀歸報秦封以六邑復使東說齊(儀/謂)¶
　(齊王曰從人說大王者必曰齊蔽于三晉地廣民衆/兵彊士勇雖有百秦將無奈齊何大王賢其說而不)¶
<pb:KR2b0037_WYG_008-30a>¶
　(計其實今秦楚嫁娶為昆弟之國韓獻宜陽梁效河/外趙割河間大王不事秦秦驅韓梁攻南地悉趙兵)¶
　(指慱闗臨淄即墨非王有也府河間趙地今直𨽻河/間府是博闗在今山東東昌  博平縣西北徐廣曰)¶
　(博平亦謂之/博闗是也)西說趙(儀謂趙王曰大王收率天下以/擯秦秦兵不敢出函谷闗者十)¶
　(五年心含忿怒乆矣今有敝甲凋兵軍于澠池願渡/河踰漳據番吾㑹邯鄲之下謹使臣先聞左右今楚)¶
　(與秦為昆弟韓梁稱藩臣齊獻魚鹽之地此斷趙之/右肩也夫斷右肩而與人鬬失其黨而孤居欲求無)¶
　(危得乎臣竊為大王計莫若與秦約為兄弟之國也/  澠池戰國韓邑後入秦漢置縣今縣屬河南府餘)¶
　(注俱/見前)皆許之又北說燕(儀謂燕王曰趙已效河間大/王不事秦秦下甲雲中九原)¶
　(驅趙攻燕則易水長城非王之有矣雲雲中故城在/今歸化城西元和志趙雲中城秦漢  中郡也九原)¶
<pb:KR2b0037_WYG_008-30b>¶
　(故城在今吳喇忒旗北水經注九原城南面長河北/背連山是也易水有三皆出今易州其自定興西南)¶
　(合拒馬河者曰中易在定興西為涉河者曰/北易逕安肅歴安州新安為雹河者曰南易)燕王請¶
　獻常山(即恒山在今山西大同府/渾源州漢以文帝諱改名)之尾五城以和儀¶
　歸報未至而秦王薨太子立太子素不悅張儀諸侯¶
　聞之皆畔衡復合從¶
(辛/亥)五年(秦武王/蕩元年)秦張儀復出相魏¶
　張儀詭說秦王(武王/)而相魏一嵗卒儀與蘓秦皆以¶
　從横之術逰諸侯致位富貴天下争慕效之又有魏¶
<pb:KR2b0037_WYG_008-31a>¶
　人公孫衍號犀首(魏官名衍嘗為/此官故稱焉)及蘇代蘇厲(皆蘇/秦弟)¶
　陳軫(初與張儀俱事秦/恵王後去秦之楚)樓緩(樓氏把東/樓公之後)之徒紛紜遍¶
　于天下務以辯詐相髙不可勝紀而儀秦衍最著¶
(壬/子)六年秦初置丞相(應劭曰丞承也相助也荀悅曰秦/本次國命卿二人故置左右丞相)¶
　以樗里疾(秦恵王之弟所居有大樗樹故號樗/里子滑稽多智秦人又號曰智囊)甘茂¶
　(下蔡/人)為左右丞相¶
(癸/丑)七年秦甘茂伐韓宜陽¶
　秦王使甘茂約魏以伐韓茂至魏乃使人還謂秦王¶
<pb:KR2b0037_WYG_008-31b>¶
　曰魏聽臣矣然願王勿伐秦王迎茂息壤(史記正義/秦邑名)¶
　而問其故對曰宜陽大縣其實郡也今倍數險(謂函/谷及)¶
　(三崤/之險)行千里攻之難魯人有與曾參同姓名者殺人¶
　人告其母母織自若也及三人告之其母投杼下機¶
　踰墻而走臣之賢不若曾參王之信臣不如其母疑¶
　臣者非特三人臣恐大王之投杼也魏文侯令樂羊¶
　攻中山三年拔之返而論功文侯示之謗書一篋樂¶
　羊再拜稽首曰此非臣之功君之力也今臣覊旅之¶
<pb:KR2b0037_WYG_008-32a>¶
　臣也樗里子公孫奭挾韓而議之王必聽之是王欺¶
　魏王而臣受公仲侈(韓之/相)之怨也故臣願王勿伐秦¶
　王曰寡人勿聽也乃與盟于息壤茂攻宜陽五月而¶
　不㧞樗里疾公孫奭果争之秦王欲罷兵茂曰息壤¶
　在彼秦王乃悉起兵佐茂遂拔宜陽¶
(甲/寅)八年秦君蕩卒弟稷立(是為昭/襄王)母芈氏(楚女號芈八/子是為宣太)¶
(后/)治國事以舅魏冉(即穰侯宣太/后異父弟)為將軍¶
　秦王好以力戲力士多至大官與孟說舉鼎絶脈(史/記)¶
<pb:KR2b0037_WYG_008-32b>¶
　(作/臏)而薨(胡三省注史記甘茂傳秦武王至/周而卒于周盖舉鼎者舉九鼎也)無子諸弟¶
　爭立異母弟稷為質于燕魏冉與國人迎而立之冉¶
　自恵王武王時任職用事及稷立年少太后治事以¶
　冉為將軍衛咸陽後二年庶長壯(庶長/名壯)及大臣諸公¶
　子作亂冉誅之及惠文后(昭襄王/嫡母)皆不得良死又逐¶
　悼武后(武王/之后)出歸于魏王兄弟不善者皆滅之威振¶
　秦國¶
(乙/夘)九年(秦昭襄王/稷元年)¶
<pb:KR2b0037_WYG_008-33a>¶
(丙/辰)十年彗星見¶
(戊/午)十二年彗星復見¶
齊韓魏伐楚楚使太子横質于秦秦救之¶
　初楚與齊韓合從既而秦楚盟于黄棘(即棘陽故城/在今河南南)¶
　(陽府新野/縣東北)秦復與楚上庸(事在王/十一年)齊韓魏以楚負約¶
　合兵伐之楚王使其太子横為質于秦秦人救之三¶
　國引去楚太子在秦私與秦大夫鬭殺之亡歸(在王/十三)¶
　(年/)于是秦㑹韓魏齊兵伐楚殺其將唐昧(在王十四/年  唐以)¶
<pb:KR2b0037_WYG_008-33b>¶
　(國為氏/昧名)明年秦芈戎(即華陽君宣太后/同父弟華陽秦縣)復伐楚殺其¶
　將景缺取襄城(注見/前)楚王恐使太子為質于齊以請¶
　平¶
(庚/申)十四年日食晝晦¶
(壬/戌)十六年趙君廢其太子章𫝊國于少子何自號主父¶
(何立是為/恵文王)¶
　趙君已立長子章為太子後納吳廣(吳以國為/氏廣名)之女¶
　孟姚有寵生子何愛之欲及其生而立之乃廢章而¶
<pb:KR2b0037_WYG_008-34a>¶
　傳國焉使肥義(肥以鄉為/氏義名)為相傅何自號主父先是¶
　主父與肥義謀變服騎射以令百姓(北畧中山西至/榆中  榆中即)¶
　(古榆谿塞在今陜西/榆林府西北邊外)至是使子治國事而已西北略¶
　地將從雲中九原(注俱/見前)南襲咸陽于是詐為使者入¶
　秦欲以觀秦地形及秦王之為人秦王不知己而怪¶
　其状甚偉非人臣之度使人逐之主父行已脫闗矣¶
　秦人大驚¶
秦伐楚誘楚君槐于武關執之以歸楚人立太子横(是/為)¶
<pb:KR2b0037_WYG_008-34b>¶
(頃襄/王)¶
　秦伐楚取八城秦王乃遺楚王書曰始寡人與王約¶
　為兄弟盟于黄棘太子入質至驩也太子陵殺寡人¶
　之重臣不謝而亡去寡人誠不勝怒使兵侵君之邊¶
　今願與君王㑹武關面相約結盟而去楚王欲徃恐¶
　見欺欲不徃恐秦怒屈平曰秦虎狼之國不可信不¶
　如無行王稚子子蘭勸王行王乃入秦秦令一將軍¶
　詐為王伏兵武闗刦之與西至咸陽要以割地楚王¶
<pb:KR2b0037_WYG_008-35a>¶
　怒不許遂留之時楚太子横為質于齊楚大臣相與¶
　謀乃詐赴于齊齊歸楚太子楚人立之初屈平為楚¶
　左徒(楚官/名)志潔行芳明于治體楚王(懐王/)甚任之後¶
　以讒見疎(上官大夫心害/其能因讒之)而睠顧不忘作離騷(班固/曰離)¶
　(遭也顔師古曰擾動曰騷朱/子楚辭注班顔之說是也)之辭以自怨冀君之一¶
　悟而終不悟也其後子蘭(頃襄王立以/子蘭為令尹)又譛之于王¶
　王怒遷之江南平遂懐石自投汨羅(江名在今湖南/長沙府湘隂縣)¶
　(北西流/入湘)以死¶
<pb:KR2b0037_WYG_008-35b>¶
秦以齊田文為丞相¶
　秦王聞文賢使其弟悝(即涇陽君涇陽故城/在今甘肅平凉府)為質于¶
　齊請文入秦以為丞相¶
(癸/亥)十七年(楚頃襄王横趙/恵文王何元年)田文自秦逃歸¶
　或謂秦王曰田文相秦必先齊而後秦秦其危哉王¶
　囚文欲殺之文使人求解于王之幸姬姬欲其狐白¶
　裘而文先已獻于秦王文客有善為狗盗者盜裘以¶
　獻姬言于王而遣之王後悔使追之文至闗闗法雞¶
<pb:KR2b0037_WYG_008-36a>¶
　鳴乃出客時尚蚤追者將至客有善為雞鳴者野雞¶
　皆應之文乃脱歸(初孟甞君將入秦以蘇代諫而止/後齊湣王卒遣之行既而湣王不)¶
　(自得及孟嘗君/歸遂以為相)¶
齊韓魏伐秦敗其軍于函谷關秦割河東三城(今山西/平陽府)¶
(戰國河東地先/屬魏後入于秦)以和¶
　田文怨秦與韓魏攻之入函谷秦王使公子池以河¶
　東三城講于三國初田文欲借兵食于西周(史記王/赧時東)¶
　(西周分治王赧徙都西周/索隠西周河南東周鞏也)蘇代為西周謂文曰君攻¶
<pb:KR2b0037_WYG_008-36b>¶
　楚九年取宛(即今南陽縣屬/河南南陽府)葉(今縣屬南陽府/春秋沈諸梁邑)以北¶
　以彊韓魏今復攻秦以益之韓魏南無楚憂西無秦¶
　患則齊危矣君不如臨函谷而無攻令敝邑以君之¶
　情謂秦王曰薛公必不破秦以彊韓魏其攻秦也欲¶
　王之令楚割東國以與齊而秦出楚王以為和也文¶
　從其計㑹公子池求講解遂罷兵而秦卒不出楚王¶
趙君封弟勝為平原君(勝封于東武城號平原君非封/于平原也東武城即今山東東)¶
(昌府武城縣平原今/縣屬山東濟南府)¶
<pb:KR2b0037_WYG_008-37a>¶
　勝喜賔客至者盖數千人公孫龍(趙人/)善為堅白同¶
　異之辯(龍嘗著守白論堅白即守白堅執其/說而守之也同異合異以為同也)勝厚遇¶
　之孔子之元孫穿(字子/髙)自魯適趙與龍論臧三耳(减/即)¶
　(臧獲之臧兩耳形也兼聴而言可得為三猶/莊子雞本二足以有運而行者是為三矣)龍甚辨¶
　析穿弗應明日平原君問穿穿曰幾能令臧三耳矣¶
　然謂三耳甚難而實非也謂兩耳甚易而實是也不¶
　知君將從易而是者乎其亦從難而非者乎勝無以¶
　應謂龍曰公無復與孔子髙辨事也其人理勝于辭¶
<pb:KR2b0037_WYG_008-37b>¶
　公辭勝于理辭勝于理終必受詘¶
(乙/丑)十九年楚君槐卒于秦¶
　楚王槐自秦走趙趙不納秦追及之以歸遂發病薨¶
　秦人歸其䘮楚人憐之如悲親戚諸侯由是不直秦¶
(丙/寅)二十年(魏昭王遫韓/釐王咎元年)趙滅中山¶
　先是趙主父伐中山中山君奔齊(事在王/十四年)至是以燕¶
　齊之師滅之歸大赦酺(布也布恵/大飲酒也)五日¶
趙故太子章作亂公子成李兌誅之遂弑主父于沙邱¶
<pb:KR2b0037_WYG_008-38a>¶
(即沙邱䑓紂/所築注見前)¶
　主父封長子章于代使田不禮相之李兌謂肥義曰¶
　章黨衆而欲大不禮忍殺而驕二人相得必有隂謀¶
　子何不稱疾不朝毋為禍梯不亦可乎義曰昔主父¶
　以王屬義曰毋變而度毋易而慮堅守一心以沒而¶
　世義再拜受而籍之諺曰死者復生生者不愧吾欲¶
　全吾言安得全吾身乎李兌涕泣而出肥義謂信期¶
　(即髙信/信音申)曰公子章田不禮聲善而實惡内得主而外¶
<pb:KR2b0037_WYG_008-38b>¶
　為暴矯令以擅一旦之命不難為也自今有召王者¶
　必見吾面我將以身先之時吳娃(即孟/姚)死王愛弛甞¶
　朝羣臣主父從旁窺之見故太子傫然也(謂疲/病)北面¶
　詘于其弟心憐之欲分趙而王章于代計未决主父¶
　及王逰沙邱異宫(異宫/而處)公子章田不禮作亂詐以主¶
　父令召王肥義先入殺之公子成李兌起兵距難章¶
　敗走主父所成兌因圍主父宫殺章及不禮而滅其¶
　黨成兌相與謀曰以章故圍主父即解兵吾屬夷矣¶
<pb:KR2b0037_WYG_008-39a>¶
　乃遂圍之令宫中人後出者夷主父欲出不得探雀¶
　鷇而食之三月餘餓死¶
(戊/辰)二十二年魏韓伐秦秦左更(秦爵十四/曰左更)白起(白氏出/秦大夫)¶
(白乙丙起郿人考楚有白公其/後以邑為氏此又别為一氏)敗之㧞五城¶
　魏與韓伐秦魏冉薦左更白起于秦王(時丹代樓/緩為丞相)使¶
　將兵敗二國之師于伊闕(注見/前)斬首二十四萬拔五¶
　城以起為國尉(秦官/名)¶
(己/巳)二十三年楚君迎婦于秦¶
<pb:KR2b0037_WYG_008-39b>¶
　先是楚人既立太子為王告于秦曰賴社稷神靈國¶
　有君矣秦王怒伐楚取十六城(在王十/七年)至是秦王遺¶
　楚王書曰楚倍秦秦且率諸侯伐楚願飭士卒得一¶
　樂戰(言得一戰/以快其意)楚王患之乃復與秦和親¶
　(司馬氏光曰甚矣秦之無道也殺其父而刼其子楚/之不競也忍其父而昏其讎嗚呼楚之君誠得其道)¶
　(臣誠得其人秦雖彊烏得陵之哉故荀卿論之曰夫/道善用之則百里之地可以獨立不善用之則楚以)¶
　(六千里而為/讎人役信哉)¶
(辛/未)二十五年東周君(注見/前)如秦¶
<pb:KR2b0037_WYG_008-40a>¶
　是年魏入河東地(胡三省注安邑/蒲阪瀕河之地)四百里韓入武遂¶
　(史記正義本韓邑近平陽秦取/之復以與韓後韓仍獻于秦)地二百里于秦¶
(癸/酉)二十七年秦君稱西帝遣使立齊君為東帝已而皆¶
去之¶
　秦王欲約齊伐趙乃自稱西帝而遣使立齊為東帝¶
　蘇代自燕至齊齊王問曰秦使致帝何如對曰願王¶
　受之而勿稱以收天下之望所謂以卑為尊也齊王¶
　從之稱帝二日而復歸之秦亦去帝號¶
<pb:KR2b0037_WYG_008-40b>¶
(乙/亥)二十九年齊滅宋(宋自微子受封至玉/偃凡三十二傳而滅)¶
　宋有雀生□(劉向說苑/作鸇鷂屬)史占之曰吉小而生巨必覇¶
　天下王偃喜起兵滅滕(滕自叔繡受封/三十一傳而滅)敗齊楚魏取¶
　地數百里乃愈自信其霸欲霸之亟成射天笞地斬¶
　社稷而焚滅之為長夜之飲于室中室中人呼萬嵗¶
　則堂上之人應之堂下之人應之門外之人又應之¶
　至于國中無敢不呼者天下謂之桀宋齊伐之民散¶
　城不守王偃走死温(即周温邑/注見前)¶
<pb:KR2b0037_WYG_008-41a>¶
(丁/丑)三十一年燕上將軍樂毅以秦魏韓趙之師伐齊入¶
臨淄(今縣屬山/東青州府)齊君地出走其相淖齒弑之毅下齊七¶
十餘城燕封毅為昌國君(今山東濟南府淄川縣/有昌國故城毅所封)¶
　齊王滅宋而驕(南侵楚西侵三晉欲幷二周/為天子狐咺陳舉諫皆殺之)燕王乃¶
　謀伐齊樂毅曰齊霸國之餘業地大人衆未易獨攻¶
　也王必欲伐之莫如約趙及楚魏于是使毅約趙嚪¶
　(以利/誘也)秦連楚及魏諸侯害齊王之驕暴皆許之燕悉¶
　起兵以毅為上將軍(秦尉斯離帥師與/三晉之師㑹之)并將秦魏韓¶
<pb:KR2b0037_WYG_008-41b>¶
　趙之兵以伐齊戰于濟西(濟水/之西)齊師天敗(毅還秦韓/之師分魏)¶
　(師以畧宋地部/趙師以收河間)遂長驅深入(劇辛曰齊大燕小頼諸/侯之助以破其軍宜及)¶
　(時攻取其邊城以自益今過而不攻以深入為名無/損于齊而結深怨後必悔之樂毅曰齊王政令虐戾)¶
　(百姓怨懟今軍皆破亡因而乗之其民必叛若不遂/乗之待彼悔前之非改過恤下而撫其民則難慮也)¶
　(乃進軍齊/國果大亂)齊王出走(先亡之衛衛君辟宫舍之稱臣/共具齊王不□衛人侵之去奔)¶
　(鄒魯又有驕色鄒/魯不納遂走莒)樂毅入臨淄取寳物祭器輸之于¶
　燕燕王親至濟上勞軍行賞封毅為昌國君留徇齊¶
　城末下者楚使淖齒將兵救齊因為齊相齒欲與燕¶
<pb:KR2b0037_WYG_008-42a>¶
　分齊地遂執齊王而弑之(齒數齊王曰千乗博昌之/間雨血沾衣王知之乎曰)¶
　(知之贏博之間地拆及泉王知之乎曰知之有人當/闕而哭求之不得去則聞其聲王知之乎曰知之齒)¶
　(曰雨血者天以告也地拆者地以告也當闕而哭者/人以告也而王不戒焉何得無誅遂擢王筋懸之廟)¶
　(梁宿昔而死縣千乗齊邑漢為郡并置縣故城在今/青州府髙苑  博昌亦齊邑漢為縣故城在今青州)¶
　(府博興縣贏博齊二邑名漢/皆置縣故城俱在今泰安府)樂毅聞畫邑(畫一作澅/音獲故城)¶
　(在今青州府/臨淄縣西北)人王蠋(一作/歜)賢令軍中環畫邑三十里¶
　無入使人請蠋蠋謝不徃燕人曰不來吾且屠邑蠋¶
　曰忠臣不事二君烈女不更二夫國破君亡吾不能存¶
<pb:KR2b0037_WYG_008-42b>¶
　而又欲刼之以兵與其不義而生不若死遂自經絶¶
　脰而死毅整軍禁侵掠禮逸民寛賦歛除暴令脩舊¶
　政(祀桓公管仲于/郊封王蠋之墓)齊民喜悦六月之間下齊七十餘¶
　城皆為郡縣¶
秦魏韓㑹于京師¶
　秦王與魏王㑹宜陽又與韓王㑹新城(注見/前)遂胥㑹¶
　于西周(㑹而不/朝王)¶
(戊/寅)三十二年齊人討殺淖齒而立其君之子法章(是為/襄王)¶
<pb:KR2b0037_WYG_008-43a>¶
保莒城(齊東境邑左傳陳桓子請/老于莒是也非莒國之莒)¶
　淖齒之亂齊湣王太子法章變姓名為莒太史敫(音/皎)¶
　(莒人太/史氏也)家傭(雇作/也)敫女竒法章狀貎憐而竊衣食之¶
　因與私通湣王從者王孫賈失王處而歸其母曰汝¶
　朝出而晩來則吾倚門而望汝暮出而不還則吾倚¶
　閭(里門/也)而望汝今事王王走汝不知其處尚何歸焉¶
　賈乃入市呼曰淖齒亂齊國殺王欲與我誅之者袒¶
　右市人從者四百人與攻淖齒殺之于是齊亡臣相¶
<pb:KR2b0037_WYG_008-43b>¶
　與永湣王子欲立之法章疑懼乆之乃敢自言遂立¶
　以為齊王保莒城以拒燕布告國中曰王已立在莒¶
　矣¶
　(胡氏三省曰其時樂毅以燕中軍鎮臨淄法章已立/而保莒田單自安严保即墨奔敗之餘猶可置之不)¶
　(問法章布告國中自言已立在莒安可坐而不問/乎後人論樂毅以為善蔵其用吾未敢以為然也)¶
趙使藺相如(韓厥之後仕趙食/采于藺因氏焉)獻璧于秦¶
　趙得楚和氏璧(卞和/之玉)秦王請易以十五城趙欲勿與¶
　畏秦彊欲與之恐見欺以問藺相如(相如初為謁者/繆賢舍人趙王)¶
<pb:KR2b0037_WYG_008-44a>¶
　(求可使秦/者賢薦之)對曰以城求璧而不與曲在我矣與之璧¶
　而不與我城則曲在秦臣願奉璧而徃城不入臣請¶
　完璧而歸王遣之相如至秦既獻璧視秦王無意償¶
　趙城乃紿取璧使從者懐之間行歸趙而以身待命¶
　于秦秦王曰殺相如終不能得璧而絶秦趙之驩不¶
　如因而厚遇之乃廷見相如禮而遣之相如歸趙以¶
　為上大夫¶
(庚/辰)三十四年楚謀入冦王使東周公(武公/)喻止之¶
<pb:KR2b0037_WYG_008-44b>¶
　楚約齊韓共伐秦因欲圖周王使東周公謂楚令尹¶
　昭子曰西周之地不過百里而名為天下共主裂其¶
　地不足以肥國得其衆不足以勁兵而攻之者名¶
　為弑君然而猶有欲攻者以祭噐在焉故也夫虎肉¶
　臊而兵利身人猶攻之(劉伯莊曰虎之爪牙如利刄/在身其肉雖臊而人猶攻之)¶
　(者以其皮/之所在也)若使澤中之麋蒙虎之皮人之攻之必萬¶
　倍矣裂楚之地足以肥國詘楚之名足以尊主今子¶
　欲誅殘天下之共主居三代之傳器器南則兵至¶
<pb:KR2b0037_WYG_008-45a>¶
　矣于是楚計不行¶
(辛/巳)三十五年秦伐趙及楚¶
　秦白起伐趙取代光狼城(在今山西澤/州府髙平縣)司馬錯伐楚¶
　㧋黔中(注見/前)楚獻漢北(胡三省注漢水以/北究葉隨鄧之地)及上庸(注/見)¶
　(前/)地明年白起復伐楚取鄢鄧(注俱/見前)西陵(今湖北宜/昌府楚西)¶
　(陵/地)¶
　¶
　¶
<pb:KR2b0037_WYG_008-45b>¶
　¶
　¶
　¶
　¶
　¶
　¶
　¶
御批歴代通鑑輯覽卷九¶
