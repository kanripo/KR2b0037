# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:43.521102
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷五十二
<pb:KR2b0037_WYG_051-1a>¶
欽定四庫全書¶
御批厯代通鑑輯覽卷五十二¶
唐¶
高宗皇帝¶
(丙/辰)顯慶元年春正月以太子忠為梁王立代王𢎞(皇后/子)¶
為皇太子¶
　先是許敬宗奏曰在東宫者所出本微今知國家已¶
　有正嫡必不自安恐非宗廟之福至是上遂廢忠而¶
<pb:KR2b0037_WYG_051-1b>¶
　立𢎞(忠既廢官屬無敢見者右庶子李安仁獨/候見泣涕拜辭而去  李安仁綱之孫)¶
二月贈武士彠司徒賜爵周國公¶
夏六月詔以高祖配昊天于圜丘太宗配五帝于明堂¶
秋七月貶侍御史王義方(泗州連/水人)為萊州(注見/前)司户¶
　李義府恃寵用事洛州婦人淳于氏美色繫大理獄¶
　義府屬大理丞畢正義枉法出之將納為妾事覺上¶
　命給事中劉仁&KR0100;鞫之義府逼正義自縊以滅口上¶
　知而不問侍御史王義方奏曰義府擅殺六品寺丞¶
<pb:KR2b0037_WYG_051-2a>¶
　漸不可長對仗叱義府令下義府顧望不退義方三¶
　叱義府始趨出義方乃讀彈文上以義方毁辱大臣¶
　貶之(義方將劾奏白其母曰義方為御史視姦臣不/紏則不忠紏之則身危而憂及于親為不孝奈)¶
　(何母曰昔王陵之母殺身以成子之名汝/能盡忠以事君吾死不恨義方乃奏之)¶
九月括州(隋置今浙江/處州府是)暴風海溢¶
(丁/巳)二年春正月以蘇定方(名烈以字行/冀州武邑人)為伊麗(即今伊/犂在巴)¶
(里坤/北)道行軍總管討沙鉢羅¶
　先是上遣使册拜西突厥真珠葉䕶(乙毗咄/陸之子)為可汗¶
<pb:KR2b0037_WYG_051-2b>¶
　至碎葉城(唐書地里志馬者都督府有碎葉城西域/傳出安西至葱嶺贏二千里度雪海春夏)¶
　(常雨雪北行贏千里得細葉川東曰熱海地寒不凍/其西有碎葉城  考唐碎葉川亦曰素葉水在伊麗)¶
　(河西今伊犂河西之水最大者為圖斯庫/爾葢即碎葉舊蹟也其水周廣六百餘里)為沙鉢羅¶
　所拒遣程知節等討之不克至是乃以蘇定方為總¶
　管督諸軍自北道進討¶
夏五月帝始隔日視事¶
　上自即位每日視事宰相奏天下無虞請隔日視事¶
　許之¶
<pb:KR2b0037_WYG_051-3a>¶
遣天竺方士歸國¶
　王元䇿之破天竺也(事見/前)得方士娑婆寐以歸自言¶
　有長生之術太宗頗信之發使四方采藥藥竟不就¶
　放還上即位復詣長安上仍遣歸謂侍臣曰自古安¶
　有神仙秦始皇漢武帝求之卒無所成果有不死之¶
　人今皆安在李勣對曰此人再來容髪衰白已改于¶
　前何能長生陛下遣之内外皆喜娑婆寐竟未及行¶
　而死¶
<pb:KR2b0037_WYG_051-3b>¶
秋八月貶韓瑗來濟禇遂良皆為遠州刺史¶
　先是詔以禇遂良為桂州都督(事見/前)至是許敬宗李¶
　義府誣奏韓瑗來濟與禇遂良潛謀不軌以桂州用¶
　武之地授遂良都督欲為外援遂皆坐貶瑗振州(唐/置)¶
　(今瓊州府/崖州是)濟台州(後復徙庭州是台州唐置今/浙江台州府  庭州注見前)遂良¶
　愛州(梁置地在/今安南國)桞奭象州(隋置今屬廣/西桞州府)¶
詔廢六天(唐書禮樂志自鄭康成以昊天上帝者天皇/大帝北辰耀魄寳也青帝靈威仰赤帝赤熛)¶
(怒黄帝含樞紐白帝白招拒黒帝叶/光紀者五天也由是有六天之説)之祀合方丘神州¶
<pb:KR2b0037_WYG_051-4a>¶
(注見/前)為一祭(禮樂志貞觀禮冬至祀昊天上帝于圜丘/正月辛日祀感生帝靈威仰于南郊以祈)¶
(穀孟夏雩于南郊季秋大享于明堂皆祀五天帝顯慶/二年禮官等議盡黜鄭説南郊祈穀孟夏雩明堂大享)¶
(皆祀昊天上帝又武徳中冬至及孟夏雩祭皇地祇/于方丘孟冬祭神州地  于北郊至是合為一祭)¶
冬十月蘇定方擊沙鉢羅獲之分立興昔亡繼往絶二¶
可汗¶
　蘇定方至曵咥河(胡三省注在/伊麗河東)西沙鉢羅帥兵十萬¶
　拒戰定方擊敗之斬獲數萬㑹大雪平地二尺軍中¶
　咸請俟晴而行定方曰虜恃雪深謂我不能進必且¶
<pb:KR2b0037_WYG_051-4b>¶
　休息亟追之可及也乃兼行至其牙帳縱兵擊之斬¶
　獲又數萬沙鉢羅脱走趨石國(注見/前)定方于是息兵¶
　諸部各歸所居通道路置郵驛掩骸骨問疾苦畫彊¶
　場復生業凡為沙鉢羅所掠者悉還給之十姓(五咄/陸五)¶
　(弩失/卑)安堵如故乃命蕭嗣業(鈞兄/子)將兵追沙鉢羅獲¶
　之分西突厥地置崑陵(居碎葉/川西)濛池(居碎葉/川東)二都䕶¶
　府以彌射(逹頭可汗/五世族孫)為興昔亡可汗押五咄陸部落¶
　歩真(彌射族兄二人/俱太宗世來降)為繼往絶可汗押五弩失畢部¶
<pb:KR2b0037_WYG_051-5a>¶
　落¶
以洛陽宫為東都¶
以劉祥道(字同壽觀城/人林甫之子)為黄門侍郎知選事¶
　祥道以取士傷濫每年入流之數二千四百有餘内¶
　外文武官(自一品/至九品)萬三千四百六十五員約準三十¶
　年則萬三千餘人畧盡矣若年别入流者五百人足¶
　充所湏之數望有釐革而大臣懼于改作事遂寢¶
(戊/午)三年春正月詔行新禮¶
<pb:KR2b0037_WYG_051-5b>¶
　先是議者謂貞觀禮節文未備故命長孫無忌等修¶
　之時許敬宗李義府用事所損益多希㫖學者非之¶
　博士蕭楚材等以為凶事非臣子所宜言敬宗義府¶
　深然之焚國恤篇凶禮遂闕¶
夏五月徙安西都䕶府于龜兹¶
　初龜兹王布失畢與其相那利互來告難(王之妻與/那利通由)¶
　(是君臣/獖阻)上兩召之囚那利遣使送布失畢歸國龜兹¶
　將羯獵顛發衆拒之詔發兵討誅羯獵顛乃徙安西¶
<pb:KR2b0037_WYG_051-6a>¶
　都䕶府于龜兹高昌但為西州都督府¶
冬十一月貶杜正倫為横州(唐置今屬廣/西南寜府)刺史李義府¶
為普州(後周置宋廢故城在今/四川潼川府安岳縣)刺史¶
　李義府兼中書令有寵于上諸子孩抱者並列清貴¶
　而義府貪冐無厭賣官鬻獄其門如市中書令杜正¶
　倫每以先進自處由是有隙訟于上前上兩責之(未/幾)¶
　(義府復召為/吏部尚書)¶
鄂公尉遲敬徳卒(謚忠/武)¶
<pb:KR2b0037_WYG_051-6b>¶
　敬徳晩年閒居學延年術不交通賓客凡十六年卒¶
愛州刺史禇遂良卒¶
(己/末)四年夏四月削太尉趙公長孫無忌官封黔州(注見/前)¶
安置¶
　武后以長孫無忌受重賜而不助已深怨之以于志¶
　寧中立不言亦不悦令許敬宗伺其隙而陷之㑹人¶
　告太子洗馬韋季方罪勅敬宗與辛茂將(時為/侍中)鞫之¶
　季方自刺不死敬宗因誣奏季方欲與無忌謀反上¶
<pb:KR2b0037_WYG_051-7a>¶
　驚曰舅為小人所間小生疑阻則有之何至于反敬¶
　宗曰反狀已具願陛下勿疑上泣曰我家不幸往年¶
　高陽公主與房遺愛謀反今元舅復然將若之何對¶
　曰遺愛乳臭兒與一女子謀反勢何所成無忌與先¶
　帝謀取天下天下服其智為宰相三十年百姓畏其¶
　威若一旦竊發内外響應陛下遣誰當之乎上曰朕¶
　决不忍加刑于無忌敬宗對曰漢文帝漢之賢主也¶
　其舅薄昭止坐殺人帝使公卿哭而殺之後世不以¶
<pb:KR2b0037_WYG_051-7b>¶
　為非今無忌謀移社稷其罪與昭不可同年而語陛¶
　下少更遷延臣恐變生肘腋悔無及矣上以為然竟¶
　不引問詔削無忌官封黔州安置敬宗又奏無忌謀¶
　逆由禇遂良柳奭韓瑗搆扇而成于志寧亦其黨也¶
　于是詔追削遂良官爵除奭瑗名免志寧官¶
六月改氏族志為姓氏録¶
　初太宗修氏族志升降去取時稱允當至是許敬宗¶
　等以其書不叙武氏本望奏請改之以后族為第一¶
<pb:KR2b0037_WYG_051-8a>¶
　等其餘悉以仕唐官品髙下為準于是士卒以軍功¶
　至位五品者豫士流時人謂之勲格¶
詔許敬宗議封禪儀¶
　敬宗請以高祖太宗俱配上帝太穆文徳二后並配¶
　地祇從之¶
秋七月殺長孫無忌柳奭韓瑗¶
　七月詔御史追柳奭韓瑗枷鎻詣京師敬宗又遣袁¶
　公輸詣黔州再鞫長孫無忌逼令自縊詔斬瑗奭瑗¶
<pb:KR2b0037_WYG_051-8b>¶
　已死發騐而還籍没三家近親皆流嶺南為奴婢(長/孫)¶
　(氏柳氏縁無忌奭貶降者十三人高履行貶永州刺/史于志寧貶榮州刺史于氏貶者九人自是政歸中)¶
　(宫矣廉髙履/行士  之子)¶
冬十月思結反(鐵勒别部/注見前)遣蘇定方討降之(俟斤都/曼降)¶
(庚/申)五年春二月帝如并州¶
　皇后宴親戚故舊鄰里于朝堂婦人于内殿頒賜有¶
　差詔并州婦人年八十已上皆版授郡君¶
夏六月丙寅朔日食¶
<pb:KR2b0037_WYG_051-9a>¶
秋七月廢梁王忠為庶人¶
　梁王忠年浸長頗不自安或衣婦人服以備刺客又¶
　數自占吉凶有告其事廢為庶人徙黔州¶
遣蘇定方等伐百濟降之¶
　初百濟恃高麗之援數侵新羅新羅王上表求救詔¶
　蘇定方等率水陸十萬以伐之定方引軍自成山(在/今)¶
　(山東登州府/文登縣南)濟海直趨其都百濟傾國來戰大敗之¶
　百濟王義慈降(定方前後凡滅三國皆生擒其王慈/謂西突厥沙鉢羅思結都曼及義)¶
<pb:KR2b0037_WYG_051-9b>¶
　(也/)詔以其地置熊津(城在今朝鮮/國全州西北)等五都督府明年¶
　百濟故將福信迎立其故王子扶餘豐檢校帶方州¶
　(即帶方郡/注見前)刺史劉仁軌擊破之(先是蘇定方軍還留/郎將劉仁願守百濟)¶
　(城王文度為熊津都督文度濟海卒福信遂迎扶餘/豐立之引兵圍仁願時劉仁軌坐罪白衣從軍詔以)¶
　(為帶方州刺史統文度衆并□新羅兵救仁願仁軌/御軍嚴整所向皆克㧞其數城既而福信與扶餘豐)¶
　(浸相猜忌豐襲殺福信遣使詣髙麗/倭國乞援  倭國即日本注見前)又明年九月熊¶
　津道總管孫仁師及仁&KR0100;等大破百濟餘衆及倭國¶
　兵百濟悉平(仁師將兵浮海而進仁軌軍勢大振與/倭兵遇四戰皆㨗扶餘豐奔髙麗子忠)¶
<pb:KR2b0037_WYG_051-10a>¶
　(勝等帥衆降初仁軌檢校帶方請唐厯及廟諱而行/人問其故曰吾欲削平東方頒示本朝正朔及百濟)¶
　(平仁&KR0100;留鎮卒皆如言仁軌又上疏以戍兵疲弊請/厚加慰賚以鼔士心復表用扶餘隆使招集餘衆上)¶
　(深納之遣兵渡海以代舊戍/以扶餘隆為熊津都尉使)¶
冬十月初令皇后决百司奏事¶
　上初苦風眩不能視百司奏事或使皇后决之后性¶
　明敏渉獵文史處事皆稱㫖由是始委以政事權與¶
　人主侔矣¶
(辛/酉)龍朔元年夏四月遣兵部尚書任雅相(渭南/人)等征髙麗¶
<pb:KR2b0037_WYG_051-10b>¶
　時任雅相等及諸胡凡三十五軍水陸並進上欲¶
　自將大軍繼之皇后表諌乃止蘇定方破高麗于浿¶
　江(注見/前)屢戰皆㨗遂圍平壤城高麗葢蘇文遣其子¶
　男生以精兵數萬守鴨緑水契苾何力至值冰大合¶
　引衆乘冰鼓譟而進高麗大潰斬首三萬級餘衆悉¶
　降㑹有詔班師何力乃還(已而任雅相卒于軍蘇定/方圍平壤乆不下引軍還)¶
六月以西域諸國為州府¶
　凡府八州七十六¶
<pb:KR2b0037_WYG_051-11a>¶
徙潞王賢(字明允即/章懷大子)為沛王¶
　潞王賢聞王勃(字子安/通之孫)善屬文召為修撰時諸王鬭¶
　雞勃戲為檄周王(即中/宗)雞文上見之怒曰此乃交搆¶
　之漸斥勃出沛府¶
(壬/戌)二年春正月改百官名¶
　以門下省為東臺中書省為西臺尚書省為中臺侍¶
　郎為左相中書令為右相僕射為匡政左右丞為肅¶
　儀尚書為太常伯侍郎為少常伯其餘並以義訓更¶
<pb:KR2b0037_WYG_051-11b>¶
　其名而職任如故¶
三月鐵勒道行軍大總管鄭仁泰等擊敗鐵勒于天山¶
(注見/前)¶
　先是回紇同羅僕固犯邉詔以鄭仁泰為鐵勒道行¶
　軍大總管督諸軍討之及是鐵勒九姓(曰藥羅葛曰/胡咄葛曰啒)¶
　(羅勿曰貊歌息紇曰阿勿嘀曰葛/薩曰斛嗢索曰藥勿葛曰溪野勿)聞仁泰至合衆十¶
　餘萬以拒之選驍健者數十人挑戰薛仁貴發三矢¶
　殺三人餘皆下馬請降仁貴悉坑之度磧北擊其餘¶
<pb:KR2b0037_WYG_051-12a>¶
　衆獲葉䕶兄弟三人而還軍中歌之曰將軍三箭定¶
　天山壯士長歌入漢闗(思結多滋葛等部落先保天/山已而迎降仁泰等縱兵擊)¶
　(掠虜相宰遠遁仁泰將輕騎赴之踰大磧至仙蕚河/不見虜糧盡而還值大雪士卒饑凍此入塞餘兵□)¶
　(八百人司憲大夫楊徳裔劾奏詔釋不問以契苾何/力為鐵勒道安撫使安輯餘衆仙蕚河一名仙蛾河)¶
　(在回紇牙/北六百里)¶
冬十月䫻(越筆/反)海(西域/水名)總管蘇海政矯詔殺興昔亡可汗¶
　䫻海道總管蘓海政受詔討龜兹敕興昔亡繼往¶
　絶二可汗發兵與俱繼往絶素與興昔亡有怨密請¶
<pb:KR2b0037_WYG_051-12b>¶
　海政矯敕收斬之其部落亡走海政追討平之繼往¶
　絶尋死十姓(注見/前)無主附于吐蕃(劉友益曰十姓皆/附吐蕃而唐世吐)¶
　(蕃之祸/始此矣)¶
西突厥冦庭州刺史來濟死之¶
　西突厥冦庭州刺史來濟將兵拒之謂其衆曰吾乆¶
　當死幸蒙存全以至今日當以身報國遂不釋甲胄¶
　赴敵而死¶
(癸/亥)三年春正月以李義府為右相夏四月除名流嶲州¶
<pb:KR2b0037_WYG_051-13a>¶
(隋置今四川/寧遠府是)¶
　義府兼知選事恃勢賣官怨讟盈路上從容戒之義¶
　府勃然變色曰誰告陛下緩歩而去上不悦義府又¶
　與術者微服出城候望氣色或告義府隂有異圖鞫¶
　之有實詔除名流嶲州朝野稱慶(後二年東封大赦/惟長流人不聼還)¶
　(義府憂憤/發病而死)¶
蓬萊宮(故址在今西安/府咸寕縣東)成¶
　初隋文帝遷長安城立宫于西北隅至是營蓬萊宫¶
<pb:KR2b0037_WYG_051-13b>¶
　于其東北制度宏壯于舊門曰丹鳯殿曰含元移仗¶
　居之名故宫曰西内新宫曰東内亦曰大明宫云¶
五月詔鄭仁泰等分屯涼鄯(二州注/並見前)以備吐蕃¶
　吐蕃吐谷渾互相攻各上表論曲直求援上不許吐¶
　蕃擊吐谷渾大破之吐谷渾可汗曷鉢與𢎞化公主¶
　帥數千帳棄國走涼州上以鄭仁泰等分屯涼鄯備¶
　吐蕃又以蘇定方節度諸軍授吐谷渾吐蕃表吐谷¶
　渾之罪且請和詔責讓之(劉友益曰吐/蕃于是始彊)¶
<pb:KR2b0037_WYG_051-14a>¶
(甲/子)麟德元年春正月以殷王旭輪(後更名旦/即睿宗)為單于大¶
都䕶¶
　初李靖破突厥遷三百帳于雲中城阿史徳氏為其¶
　長至是部落漸衆請立可汗以統之上曰今之可汗¶
　古之單于也故更為單于都䕶府而使皇子殷王遙¶
　領之¶
秋七月詔以三年正月封禪¶
冬十二月殺同三品上官儀(字游韶/陜人)劉祥道罷梁王忠¶
<pb:KR2b0037_WYG_051-14b>¶
賜死¶
　初武后屈身忍辱奉順上意故上排羣議而立之及¶
　得志專作威福上動為所制不勝其忿㑹宦者王伏¶
　勝發其使道士郭行真出入禁中為厭禱事上密召¶
　上官儀議之儀因言后専恣請廢之上即命草詔左¶
　右奔告于后后遽詣上自訴上羞縮不忍乃曰我初¶
　無此心皆上官儀教我儀先與伏勝俱事故太子忠¶
　后于是使許敬宗誣奏儀伏勝與忠謀大逆儀下獄¶
<pb:KR2b0037_WYG_051-15a>¶
　及伏勝皆死妻子籍没賜忠死于流所右相劉祥道¶
　坐與儀善罷朝士流貶者甚衆自是上每視事則后¶
　垂簾于後政無大小皆預聞之天下大權悉歸中宫¶
　天子拱手而已中外謂之二聖¶
(乙/丑)二年夏五月行麟徳厯¶
　李淳風以戊寅厯推歩浸踈乃増損劉焯皇極厯更¶
　撰麟徳厯行之¶
冬十月車駕發東都十二月至泰山¶
<pb:KR2b0037_WYG_051-15b>¶
　皇后表稱封禪祭皇地祗太后昭配而令公卿行事¶
　禮有未安請帥内外命婦奠獻詔禪社首(山名在泰/安府西南)¶
　(上有/壇)以皇后為亞獻越國太妃燕氏(越王貞之母/太宗妃也)為¶
　終獻廢藁秸陶匏用茵褥罍爵文舞用功成慶善之¶
　樂武舞用神功破陳之樂上發東都華戎衛從數百¶
　里不絶時比歲豐稔米斗至五錢麥豆不列于市(上/元)¶
　(濮陽左相竇徳元騎從上問濮陽謂之帝邱何也徳/元不能對許敬宗自後躍馬面前曰昔顓頊居此故)¶
　(謂之帝邱上稱善敬宗退謂人曰大臣不可以無學/徳元曰人各有能有不能吾不強對以所不知此吾)¶
<pb:KR2b0037_WYG_051-16a>¶
　(所能也李勣曰敬宗多聞信美矣徳元之言亦善也/  張公藝九世同居北齊降唐皆旌表其門上幸其)¶
　(宅問所以能之故公藝書忍字百餘以進上善之賜/以縑帛  濮陽注見前竇徳元威之從子張公藝夀)¶
　(張/人)¶
(丙/寅)乾封元年春正月封泰山禪社首¶
　正月朔祀昊天上帝于泰山南明日祭泰山封玉牒¶
　藏之石䃭(音感石篋也纒以/金繩封以金泥)又明日降禪于社首祭¶
　皇地祇上初獻畢執事者皆趨下宦者執帷皇后升¶
　壇亞獻帷帟皆以錦繡為之赦天下改元文武官賜¶
<pb:KR2b0037_WYG_051-16b>¶
　爵加階有差(先是階無泛加皆以勞考叙進至五品/三品仍奏取進止至是始有泛階比及)¶
　(末年服緋/者滿朝矣)¶
車駕還過曲阜祠孔子¶
　贈太師祭以少牢¶
至亳州(後周置今/屬潁州府)尊老君(即老/子)為太上元元皇帝¶
　至亳州謁老君廟上尊號¶
夏四月車駕還京師¶
五月鑄乾封泉寶錢¶
<pb:KR2b0037_WYG_051-17a>¶
　錢一當十俟期年盡廢舊錢(已而錢帛踊貴/商價不行罷之)¶
秋七月以劉仁軌為右相¶
　初仁軌為給事中按畢正義事(事具/前)李義府怨之出¶
　為青州刺史㑹討百濟仁軌當浮海運糧遭風失船¶
　命監察御史袁異式往鞫之異式承義府風㫖逼令¶
　仁軌引决仁軌不從異式具獄以聞上命除名以白¶
　衣從軍自效及仁軌為大司憲(即御史/大夫)異式懼不自¶
　安仁軌瀝觴告之曰仁軌若念疇昔之事有如此觴¶
<pb:KR2b0037_WYG_051-17b>¶
　既知政事薦為司元大夫監察御史杜易簡(襄陽人/預之裔)¶
　謂人曰斯所謂矯枉過正矣¶
皇后殺其從兄武惟良懐運¶
　初武士彠卒其子元慶元爽(前妻相/里氏出)及兄子惟良懐¶
　運皆不禮于后母楊氏楊氏深銜之后既立楊氏號¶
　榮國夫人后長姊(楊氏/出)號韓國夫人惟良等皆列朝¶
　廷后上疏請出惟良等為遠州刺史外示謙抑實惡¶
　之也(元慶以戞卒元爽/坐事流振州而死)韓國及其女皆得幸于上韓¶
<pb:KR2b0037_WYG_051-18a>¶
　國尋卒其女賜號魏國夫人后嫉之㑹惟良懐運朝¶
　覲至京師因獻食后宻置毒醢中使魏國食之暴卒¶
　因歸罪于惟良懐運誅之改其姓為蝮氏¶
冬十二月以李勣為遼東大總管伐高麗¶
　先是高麗泉葢蘇文死長子男生(字元/徳)代為莫離支¶
　出巡諸城其弟男建男産居守或搆之(謂二弟曰男/生欲除二弟)¶
　(又告男生曰二弟欲拒兄不納男生遣人偵伺/二弟收掩得之以王命召男生男生不敢歸)男建¶
　遂自為莫離支發兵以拒男生男生走保别城遣其¶
<pb:KR2b0037_WYG_051-18b>¶
　子獻誠詣闕求救詔以契苾何力為安撫使龎同善¶
　為行軍總管發兵救之已而同善大破高麗兵男生¶
　帥衆與之㑹至是詔復以李勣為大總管郝處俊(安/陸)¶
　(人/)副之同討高麗(何力同善並/受勣處分)¶
(丁/夘)二年春正月耕耤田¶
　有司進耒耜加以琱飾上曰耒耜農夫所執豈宜如¶
　此之麗命易之既而耕之九推乃止¶
夏六月以楊𢎞武(素弟岳/之子)戴至德(胄之/兄)李安期(百藥/子)趙¶
<pb:KR2b0037_WYG_051-19a>¶
仁本(渭州隴/西人)並同三品張文瓘(字稚圭貝/州武城人)參知政事(考/唐)¶
(書高宗紀乾封二年六月東臺舍人張文瓘參知政事/總章二年二月文瓘為東臺侍郎與李敬元同三品百)¶
(官志同三品入銜自文瓘始通鑑于乾封二年總/章二年並書文瓘同三品恐有誤令依唐書改)¶
　時造蓬萊上陽(在洛陽/宫西)合璧(亦洛陽/别宫)等宫頻征伐四¶
　夷廐馬萬匹倉庫漸虚張文瓘諫曰隋鑒不遠願勿¶
　使百姓生怨上納其言減廐馬數千匹(上屢責侍臣/不進賢李安)¶
　(期對曰比來公卿有所薦引為讒者已指為朋黨滯/淹者未獲伸而在位者先獲罪是以各務杜口耳陛)¶
　(下果推至誠以待之其誰下/願舉所知邪上深以為然)¶
<pb:KR2b0037_WYG_051-19b>¶
秋八月己丑朔日食¶
(戊/辰)總章元年夏四月彗星見于五車(五車五星在畢/北主天子五兵)¶
　彗星見上避正殿減膳徹樂許敬宗等奏請復常曰¶
　彗星見東北高麗將滅之兆也上曰朕之不徳謫見¶
　于天豈可歸咎小夷且高麗之百姓亦朕之百姓也¶
　不許彗尋滅¶
秋九月李勣㧞平壤高麗王藏降高麗悉平冬十二月¶
置安東都䕶府¶
<pb:KR2b0037_WYG_051-20a>¶
　先是李勣㧞高麗新城遂進攻一十六城皆下之(行/軍)¶
　(管記元萬頃作檄髙麗文曰不知守鴨緑之險男建/報曰謹聞命矣即移兵據之唐兵不得渡上聞之流)¶
　(萬頃于嶺南王元萬頃河/南人魏京兆  子推後)已而左武衛將軍薛仁貴¶
　擊破高麗兵于金山乘勝將攻扶餘城(扶餘固/之故城)諸將¶
　以其兵少止之仁貴曰兵不必多顧用之何如耳遂¶
　為前鋒以進與高麗戰大破之殺獲萬餘人遂㧞扶¶
　餘城餘四十城皆望風請服及是勣等進攻大行城¶
　(在朝鮮國咸/興府西南)㧞之諸軍皆㑹進至鴨緑栅破之圍平¶
<pb:KR2b0037_WYG_051-20b>¶
　壤月餘高麗王藏遣泉男産詣勣降男建猶閉門拒¶
　守以軍事委僧信城信城開門勣縱兵登城男建自¶
　刺不死遂擒之高麗悉平(凡收五部百六十/七城户六十九萬)十二月¶
　李勣將至上命以高藏等獻于昭陵具軍容奏凱歌¶
　入京師獻于太廟上受俘于含元殿分高麗為九都¶
　督府四十二州百縣置安東都䕶府于平壤以統之¶
　擢其酋長有功者為都督刺史縣令與華人參理以¶
　薛仁貴檢校安東都䕶總兵二萬人以鎮撫之(初高/麗有)¶
<pb:KR2b0037_WYG_051-21a>¶
　(秘記云不及九百年當有八十大將滅之髙氏自漢/有國至是凡九百年而李勣為大將滅髙麗年正八)¶
　(十/云)¶
京師山東江淮旱饑¶
(己/巳)二年春二月以張文瓘李敬元(亳州/譙人)並同三品(同三/品入)¶
(銜自/此始)¶
以盧承慶(字子餘/思道孫)為司刑太常伯¶
　承慶嘗考内外官有一官督運遭風失米承慶考之¶
　曰監運損糧考中下其人容色自若無言而退承慶¶
<pb:KR2b0037_WYG_051-21b>¶
　重其雅量改注曰非力所及考中中既無喜色亦無¶
　愧詞又改曰寵辱不驚考中上(時渭南尉彭城劉延/祐弱冠政事為畿縣)¶
　(最李勣謂曰足下春秋甫爾遽擅大/名宜稍自貶柳無為獨出人古也)¶
詔定明堂制度¶
　定明堂制度其基八觚(方稜/也)其宇上圓覆以清陽玉¶
　葉(瓦名清陽為天玉者寳/其名葉者薄其質也)其門墻階級牕櫺(盧經反/牕隔也)¶
　楣(棟下/横木)柱柳(魚剛反斜角/謂之飛柳)楶(子結反梁/上欂櫨)枅(堅夷反柱/上横木)¶
　栱(居竦反/大杙也)皆法天地隂陽律厯之數以衆議未决又¶
<pb:KR2b0037_WYG_051-22a>¶
　㑹饑饉竟不果立¶
夏六月戊申朔日食¶
秋八月詔幸涼州不果行¶
　詔以十月幸涼州時隴右虚耗議者多以為不宜遊¶
　幸上聞之詔五品以上謂曰自古帝王莫不巡狩故¶
　朕欲巡視遠俗若其不可何不面陳而退有後言邪¶
　宰相以下皆不敢言詳刑大夫(即大理/少卿)來公敏曰巡¶
　狩雖帝王常事然今高麗餘冦尚多西邉兵亦未息¶
<pb:KR2b0037_WYG_051-22b>¶
　隴右户口彫弊鑾輿所至供億百端外間實有竊議¶
　但明制已行故羣臣不敢陳論耳上善其言為之罷¶
　行¶
九月大風海溢(永嘉安固諸縣温永嘉本漢永寧縣隋/更名今為浙江  州府治安固晉縣吳)¶
(越改瑞安今/𨽻温州府)¶
　漂六千餘家¶
冬十一月李勣卒(謚曰/貞武)¶
　勣寢疾謂弟弼曰我見房杜平生勤苦僅立門户遭¶
<pb:KR2b0037_WYG_051-23a>¶
　不肖子蕩覆無餘吾此諸子今以付汝謹察視之其¶
　有志氣不倫交遊非類者皆先撾殺然後以聞及卒¶
　孫敬業嗣(勣為將有謀善斷戰勝則歸功于下所得/金帛悉散之將士故人思致死所向克㨗)¶
　(臨事選將必訾相其狀貎豐厚者遣之或問其故勣/曰薄命之人不足與成功名閨門雍睦而嚴其姊嘗)¶
　(病勣親為作粥風回爇其鬚鬢姊曰僕妾幸多何自/苦如是勣曰非然也顧姊老勣亦老雖乆欲為姊煮)¶
　(粥其可得乎常謂人我年十二三時為亡頼□逢人/則殺十四五為難當賊有所不愜則殺之十七八為)¶
　(□賊臨陳乃殺人二十為大將/用兵以救人死及是年八十卒)¶
定銓注法¶
<pb:KR2b0037_WYG_051-23b>¶
　時承平既乆選人益多司列少常伯(即吏部/侍郎)裴行儉¶
　始與員外郎張仁禕設長名姓厯牓引銓注之法又¶
　定州縣升降官資高下其後遂為永制無能革之者¶
　大約唐之選法取人以身(體貎/豐偉)言(言辭/辨正)書(楷法/遒美)判(文/理)¶
　(優/長)計資量勞而擬官始集而試觀其書判已試而銓¶
　察其身言已銓而注(注其姓/名官職)詢其便利已注而唱集¶
　衆告之然後類以為甲(甲乙/次序)先簡僕射乃上門下給¶
　事中讀侍郎省侍中審之不當者駁下既審然後上¶
<pb:KR2b0037_WYG_051-24a>¶
　聞主者受㫖奉行各給以符謂之告身兵部武選亦¶
　然課試之法以騎射及翹闗(長丈七尺徑三寸半試/者凡十舉其後端出手)¶
　(毋過/一尺)負米(負米五斛/行二十歩)人有格限未至而能試文三篇¶
　謂之宏詞試判三條謂之㧞萃入等者得不限而受¶
　其黔中嶺南閩中州縣官不由吏部委都督選擇土¶
　人補授凡居官以年為考(一年/一考)六品以下四考為滿¶
　(有劉暁者上疏論之曰今選曹以檢勘為公道書判/為得人殊不知考其徳行才能况書判借人者衆矣)¶
　(又禮部取士專用文章為甲乙故天下之士皆捨徳/行而趨文藝有朝登甲科而夕陷刑辟者雖日誦萬)¶
<pb:KR2b0037_WYG_051-24b>¶
　(言何闕理體文成七歩未足化人取士以徳/行為先文藝為末則多士雷奔四方風動矣)¶
(庚/午)咸亨元年春三月敕突厥酋長子弟給事東宫¶
　西臺舍人徐齊&KR0389;(字將道湖/州長城人)上疏曰皇太子當引文¶
　學端良之士寘左右豈可使醜類入侍軒闥又奏齊¶
　獻公(長孫/晟)即陛下外祖雖子孫有犯豈應上延祖禰¶
　今周忠孝公(武士/彠)廟甚修而齊廟毁廢非所以彰孝¶
　理之風也上皆從之¶
夏六月壬寅朔日食¶
<pb:KR2b0037_WYG_051-25a>¶
秋八月薛仁貴擊吐蕃敗績¶
　初吐蕃陷西域十八州又與于闐襲龜兹撥換城陷¶
　之詔罷龜兹于闐焉耆疏勒四鎮以薛仁貴為大總¶
　管阿史那道真郭待封(孝恪/子)副之以討吐蕃待封先¶
　與仁貴並列恥居共下仁貴所言多違之至大非川¶
　(在青海西今/曰布喀河)仁貴帥所部前行擊吐蕃于河口(積石/河口)¶
　斬獲甚衆進屯烏海(注見/前)待封將輜重徐進遇吐蕃¶
　敗走仁貴退屯大非川吐蕃就擊之唐兵敗死畧盡¶
<pb:KR2b0037_WYG_051-25b>¶
　與欽陵(禄東贊/之子)約和而還仁貴待封皆免死除名(欽/陵)¶
　(與弟贊婆悉多于勃論皆有才畧欽陵/代父秉政三弟將兵居外鄰國畏之)¶
闗中旱饑¶
閏月皇后以旱請避位不許¶
加贈武士彠為太原王夫人為妃¶
冬十月詔官名復舊¶
(辛/未)二年冬十一月甲午朔日食¶
(壬/申)三年春二月徙吐谷渾于靈州¶
<pb:KR2b0037_WYG_051-26a>¶
　吐谷渾畏吐蕃徙靈州(以鳴沙縣地置安樂州處之/鳴沙故城在今寧夏府中衛)¶
　(縣/)其故地皆入于吐蕃¶
夏四月吐蕃遣使入貢¶
　吐蕃遣其大臣仲琮入貢上問以吐蕃風俗對曰吐¶
　蕃地薄氣寒風俗樸魯然法令嚴整上下一心議事¶
　常自下而起因人所利而行之斯所以能持乆也(上/又)¶
　(詰以奪吐谷渾地及敗薛仁貴事仲琮頓首/曰臣受命來獻他非所聞上厚賜而遣之)¶
秋八月許敬宗死¶
<pb:KR2b0037_WYG_051-26b>¶
　敬宗先致仕及是死(太常博士袁思古以敬宗嘗奏/流其子于嶺南又以女嫁蠻酋)¶
　(多納其貨按謚法名與實爽曰繆請以諡之敬宗孫/彦伯訟請改諡博士王福畤曰昔晉司空何曾以日)¶
　(食萬錢得諡為繆敬宗不逮于曽而飲食男女之累/過之諡之曰繆無負許氏矣詔五品以上更議禮部)¶
　(尚書楊忠敬曰過而能改曰㳟請諡曰㳟女敬宗以/婢為繼室其子昻烝之敬宗奏斥昻又以  嫁□盎)¶
　(子王福畤/通之子)¶
冬十一月戊子朔日食¶
以邢文偉(全椒/人)為右史(即起居/舍人)王及善(邯鄲/人)為左千牛¶
衛將軍(唐官掌宿/衛侍從)¶
<pb:KR2b0037_WYG_051-27a>¶
　太子罕接宫臣典膳丞邢文偉輙減所供膳上書諫¶
　太子納之上聞之曰直士也擢為右史太子因宴集¶
　命宫臣擲倒(唐散樂有/擲倒伎)次至右奉裕率(唐東/宫官)王及善¶
　及善曰擲倒自有伶官臣若奉令恐非所以羽翼殿¶
　下也太子謝之上聞之賜及善縑百匹尋遷左千牛¶
　衛將軍¶
(癸/酉)四年春三月詔劉仁軌修改國史¶
　以許敬宗等所記多不實故也¶
<pb:KR2b0037_WYG_051-27b>¶
秋七月婺州大水¶
(甲/戊)上元元年春正月以劉仁軌為雞林(帝以新羅國/為雞林州)道¶
大總管討新羅¶
　新羅王法敏既納高麗叛衆又據百濟故地詔削法¶
　敏官爵其弟仁問在京師立為王使歸國(明年二月/仁軌大破)¶
　(新羅之衆于七重城新羅遣使謝罪上/赦之復法敏官爵仁問改封臨海郡公)¶
三月辛夘朔日食¶
以武承嗣(后兄元/爽子)為周國公¶
<pb:KR2b0037_WYG_051-28a>¶
秋八月帝稱天皇后稱天后¶
九月追復長孫無忌官爵¶
　以無忌曽孫翼襲爵趙公聼陪葬昭陵¶
大酺¶
　太酺上御翔鸞閣(含元殿東閣曰/朔鸞西曰棲鳯)觀之分音樂為東¶
　西朋使雍王賢主東朋周王顯主西朋角勝為樂郝¶
　處俊諫曰二王春秋尚少志趣未定當推梨讓棗相¶
　親如一今分二朋遞相誇競非所以崇禮義勸敦睦¶
<pb:KR2b0037_WYG_051-28b>¶
　也上瞿然曰卿遠識非衆人所及也遽止之¶
天后表便宜十二條詔行之¶
　后以國家聖緒出元元皇帝請令王公以下皆習老¶
　子令明經舉人試䇿又請自今父在為母服齊衰三¶
　年又京官八品以上量加俸禄及他便宜合十二條¶
　詔書褒美皆行之¶
(乙/亥)二年春三月天后祀先蠶¶
　天后祀先蠶于邙山之陽百官及朝集使皆陪位(時/上)¶
<pb:KR2b0037_WYG_051-29a>¶
　(苦風眩議使天后攝政郝處俊諫曰天子理外后理/内天之道也昔魏文帝著令雖有㓜主不許皇后臨)¶
　(朝所以杜禍亂之萌陛下奈何以高祖太宗之天下/不傳之子孫而委之天后乎中書侍郎李義琰曰處)¶
　(俊之言至忠陛下宜聼之上乃止天后多引文學之/士元萬頃劉禕之等使之撰列女傳臣軌百僚新戒)¶
　(樂書凡千餘卷時密令參决表奏以分宰相之權時/人謂之北門學士  李義琰魏州昌樂人劉禕之字)¶
　(希美子/翼之子)¶
夏四月太子𢎞薨諡孝敬皇帝立雍王賢為太子¶
　太子𢎞仁孝謙謹上甚愛之中外屬心天后方逞其¶
　志太子奏請數忤㫖義陽宣城二公主蕭淑妃女也¶
<pb:KR2b0037_WYG_051-29b>¶
　幽于掖庭年踰三十太子見之驚惻奏請出降上許¶
　之天后怒即日以公主配當上翊衛(權毅/王朂)太子尋薨¶
　時人以為天后酖之也詔追諡為孝敬皇帝(胡三省/曰帝子)¶
　(諡皇帝/始此)¶
秋八月以戴至徳劉仁軌為左右僕射張文瓘為侍中¶
郝處俊為中書令李敬元同三品¶
　劉仁軌戴至徳更日受牒訴仁軌常以美言許之至¶
　徳必據理難詰未嘗與奪實有寃結者宻為奏辨由¶
<pb:KR2b0037_WYG_051-30a>¶
　是時譽皆歸仁軌或問其故至徳曰威福者人主之¶
　柄人臣安得盗取上聞深重之(有老嫗欲詣仁軌陳/牒誤詣至徳至徳覽)¶
　(之未終嫗曰本謂是解事僕射乃不解事僕/射邪歸我牒至徳笑而授之時人稱其長者)文瓘時¶
　兼大理卿囚聞改官皆慟哭文瓘性嚴正諸司奏議¶
　多所紏駁上甚委之¶
(丙/子)儀鳯元年秋八月始遣使詣桂廣交(綱目作文今/依通鑑改)黔¶
等都督府注擬¶
　敕廣桂等都督府比來注擬簡擇未精自今每四年¶
<pb:KR2b0037_WYG_051-30b>¶
　遣五品以上官充使仍令御史同往注擬時人謂之¶
　南選¶
九月以狄仁傑(字懷英/太原人)為侍御史¶
　將軍權善才中郎將范懐義誤斫昭陵栢當除名上¶
　特命殺之大理丞狄仁傑奏罪不當死上曰我不殺¶
　則為不孝仁傑固執不已上怒令出仁傑曰犯顔直¶
　諫自古以為難臣以為遇桀紂則難遇堯舜則易夫¶
　法不至死而陛下特殺之是法不信于人也人何所¶
<pb:KR2b0037_WYG_051-31a>¶
　措其手足且張釋之有言設有盗長陵一抔土陛下¶
　何以處之今以一栢殺二將軍後代謂陛下為何如¶
　矣臣不敢奉詔者恐陷陛下于不道且羞見釋之于¶
　地下也上怒觧遂貸之仍擢仁傑為侍御史(初仁傑/為并州)¶
　(法曺同僚鄭崇質當使絶域崇質母老且病仁傑曰彼/母如此豈可復使之有萬里之憂詣長史藺仁基請)¶
　(代之行仁基素與司馬李孝廉不協因相/謂曰吾輩豈可不自愧乎遂相與輯睦)¶
冬十月祫享太廟¶
　用太學博士史璨議禘後三年而祫祫後二年而禘¶
<pb:KR2b0037_WYG_051-31b>¶
　(唐書禮樂志禮三年一祫五年一禘上元三年詔有/司議禘祫年數史璨等議春秋魯禘五年而再祭盖)¶
　(後禘去前禘五年而祫常在禘/後三年時以其言有經據從之)¶
安置郇王素節(帝之子蕭/淑妃出)于袁州(隋置今為/府属江西)¶
　素節警敏好學天后惡之以為申州(後周置今汝寕/府信陽州是)¶
　刺史素節以久不得入覲著忠孝論后見之誣以贓¶
　賄降封鄱陽王袁州安置(祀王上金後宫楊氏出也/后惡楊氏徙金澧州安置)¶
　(後武承嗣諷有司誣奏上金與素節/謀反皆縊死  澧州隋置今𨽻湖南)¶
(丁/丑)二年春二月以髙藏為朝鮮王扶餘隆為𢃄方王¶
<pb:KR2b0037_WYG_051-32a>¶
　以高藏為朝鮮王遣歸遼東安輯高麗餘衆髙麗先¶
　在諸州者(總章二年徙髙麗戸于/江淮山南京西諸州)遣與俱歸扶餘隆¶
　為𢃄方王亦遣歸安輯百濟餘衆仍移安東都䕶府¶
　于新城以統之(藏至遼東謀叛召還徙卬州而死髙/麗舊城没于新羅餘衆散入靺鞨隆)¶
　(亦不敢還故地髙氏扶餘/氏遂亡  卬州註前見)¶
夏四月河南北旱¶
　遣御史中丞崔謐等分道賑給侍御史劉思立(寕陵/人)¶
　上疏曰麥秀蠶老農事方殷聚集參迎妨廢不少既¶
<pb:KR2b0037_WYG_051-32b>¶
　緣賑給須立簿書本欲安存更成煩擾伏望且委州¶
　縣賑給疏奏謐等遂不行¶
詔廢顯慶新禮¶
　詔以顯慶新禮多不師古其五禮并依周禮行事自¶
　是禮官益無憑守每大禮臨時撰定¶
秋八月徙周王顯為英王(更名/哲)¶
(戊/寅)三年春正月百官四夷朝天后于光順門¶
以李敬元為洮河道大總管秋九月敬元與吐蕃戰敗績¶
<pb:KR2b0037_WYG_051-33a>¶
　先是詔以劉仁&KR0100;鎮洮河軍(胡三省註鄯州城内/有洮河軍  鄯州今)¶
　(西寕府碾/伯縣是)仁軌每有奏請多為李敬元所抑由是怨¶
　之知敬元非將帥才薦之使守西邉敬元固辭上曰¶
　仁軌須朕朕亦自徃卿安得辭乃以敬元代仁軌大¶
　發兵討吐蕃九月敬元將兵十八萬與吐蕃將論欽¶
　陵戰於青海副總管劉審禮(徳威/子)深入敗没敬元按¶
　兵不救狼狽還走虜追擊之員外將軍黒齒常之(百/濟)¶
　(西部/人)夜帥死士襲擊虜營虜乃遁去敬元收餘衆還¶
<pb:KR2b0037_WYG_051-33b>¶
　鄯州上嘉常之之功擢拜左武衞將軍(敬元之西征/也監察御史)¶
　(復師徳應猛士詔從軍及敗勅師徳収集散亡軍乃/  振因命使于吐蕃吐蕃將論贊婆迎之師徳宣導)¶
　(上意論以禍福贊婆甚悦為之數年不犯邉上以吐/蕃為憂太學生魏元忠上封書曰理國之要在文與)¶
　(武今言文者則以辭華為首而不及經綸言武者則/以騎射為先而不知方畧故陸機著論辨亡無救河)¶
　(梁之敗飬由基射穿七扎不濟鄢陵之師此已然之/明效也古語有之兵無强弱將有巧拙故選將當以)¶
　(智畧為本勇力為末今朝廷用人類取將門子弟及/死事之家後皆庸人豈足當閫外之任古之名將皆)¶
　(出貧賤而立殊功未聞其家代為將也夫賞罰者軍/國之切務有功不賞有罪不誅雖堯舜不能致理近)¶
　(日蘇定方征遼東李勣破平壤賞絶不行大非川之/敗  仁貴郭待封等不即重誅臣恐吐蕃之平非旦)¶
<pb:KR2b0037_WYG_051-34a>¶
　(夕可冀也又出師之要全資馬力請開蓄馬之禁使/百姓皆得蓄馬若官軍大舉增價市之則皆為官有)¶
　(矣上善其言召見令直中書省仗内供奉城人/師徳字宗仁鄯州原武人魏元忠宋州東)¶
(己/夘)調露元年春正月幸東都司農卿韋𢎞機(京兆萬/年人)免¶
　𢎞機作上陽等宫制度壯麗侍御史狄仁傑劾奏𢎞¶
　機導上為奢㤗免其官左司郎中王本立恃恩用事¶
　朝廷畏之仁傑奏其姦上特原之仁傑曰陛下何惜¶
　罪人以虧王法必欲曲赦本立請棄臣于無人之境為¶
　忠貞之誡本立竟得罪由是朝建肅然¶
<pb:KR2b0037_WYG_051-34b>¶
夏四月命太子賢監國¶
　太子處事明審時人稱之¶
六月遣吏部侍郎裴行儉立波斯(西域國大月氏别種/居逹遏水西距長安)¶
(萬五千/里而贏)王行儉襲執西突厥阿史那都支以歸¶
　初西突厥阿史那都支及其别帥李遮匐與吐蕃連¶
　和侵逼安西朝議欲發兵討之吏部侍郎裴行儉曰¶
　今波斯王卒其子質京師(先是波斯為大食所滅其/王卑路斯入朝尋死其子)¶
　(泥洹斯為/質在京師)宜遣使送歸道過二虜以便宜取之可不¶
<pb:KR2b0037_WYG_051-35a>¶
　血刃而擒也上從之乃命行儉册立波斯王行儉奏¶
　肅州刺史王方翼(字仲翔廢/王后從弟)為副過西州揚言須稍¶
　涼西上都支覘知之遂不設偹行儉召四鎮(安西四/鎮已見)¶
　(前/)酋長謂曰昔在此州縱獵甚樂今欲尋舊賞誰能¶
　從者諸胡子弟爭請行近得萬人行險陽為畋獵校¶
　勒部伍数日遂倍道西進去都支部落十餘里遣使¶
　問其安否召與相見都支計無所出帥子弟迎謁遂¶
　擒之簡其精騎進掩遮匐遮匐亦降于是囚都支遮¶
<pb:KR2b0037_WYG_051-35b>¶
　匐以歸遣波斯王自還其國留王方翼于安西使築¶
　碎葉城(馬耆都督府所治城四面十二門為屈曲隠/出伏没之狀西域胡縱觀莫測方畧悉献珍)¶
　(寳/)¶
冬十月單于府突厥反遂寇定州¶
　單于大都䕶府(注見/前)突厥阿史德溫傅奉職二部俱¶
　反立阿史那泥熟匐為可汗二十四州(皆塞/州北)酋長皆¶
　叛應之衆数十萬遣長史蕭嗣業等將兵討之嗣業¶
　等先戰屡㨗因不設備㑹大雪突厥夜襲其營嗣業¶
<pb:KR2b0037_WYG_051-36a>¶
　狼狽㧞營走衆遂大亂為虜所敗突厥遂寇定州刺¶
　史霍王元&KR0100;命開門偃旗虜疑有伏懼而遁(州人李/嘉運與)¶
　(虜通謀事泄上令元&KR0100;窮其黨與元&KR0100;曰强寇在境/人心不安若多所逮繫是驅之使叛也乃獨殺嘉運)¶
　(餘無所問上大喜自是朝/廷有大事上多密敕問之)¶
(庚/辰)永隆元年春三月以裴行儉為定㐮道大總管討突¶
厥平之¶
　初上謂裴行儉曰卿大武兼資今授卿二職乃除禮¶
　部尚書右衛大將軍為定㐮道行軍大總管將兵三¶
<pb:KR2b0037_WYG_051-36b>¶
　十餘萬以討突厥至是行險大破突厥于黒山(在今/歸化)¶
　(城故豐/州北)檎奉職泥熟匐為其下所殺以首來降(先是/行儉)¶
　(至朔州謂其下曰撫士貴誠致敵尚詐乃為糧車三/百乗毎車㐲壯士五人各持陌刀勁弩以羸兵為之)¶
　(援且㐲精兵于險要以待之虜果至羸兵棄車散走/虜驅車就水革觧鞍牧馬欲取糧壯士自軍中躍出)¶
　(撃之虜驚走復為伏兵所邀殺後殆盡自是運糧行/者虜莫敢近軍至單于府北抵暮下營掘塹已周行)¶
　(儉遽命移就髙崗諸將皆言士卒已安不可動行險/不從趣使移是夜風雨暴至前所营地水深丈餘諸)¶
　(將驚服問其故行儉笑曰自今但從我命不必問其/所由知也後二年突厥阿史那伏念自立為可汗與)¶
　(阿史徳温傅連兵為宼詔復以行儉為總管討之行/儉多縱反間伏念等浸相猜&KR0983;行儉遣禆將程務挺)¶
<pb:KR2b0037_WYG_051-37a>¶
　(掩襲伏念伏念窮廹執温傅以降餘黨/悉平  陌刀大刀也程務挺名振之子)¶
秋七月吐蕃寇河源(隋故郡在今青海南/即吐谷渾赤水城也)¶
　先是吐蕃贊普死子器弩悉弄立(年始八嵗上命裴/行儉乘間圖之行)¶
　(儉曰欽陵為政大臣/輯睦未可圖也乃止)至是入宼河源將軍黒齒常之¶
　擊郤之常之以河源衝要欲加兵戍之而轉輸險逺¶
　乃廣置&KR0463;戍七十餘所開屯田五千餘頃歲收五百¶
　餘萬石由是戰守有備焉先是劍南募兵于茂州(唐/置)¶
　(今州𨽻/四川)築安戎城(在茂/州西)以斷吐蕃之路吐蕃攻陷其¶
<pb:KR2b0037_WYG_051-37b>¶
　城以兵據之由是西洱(注見/前)諸蠻皆降于吐蕃吐蕃¶
　之地東接涼松茂嶲等州南鄰天竺西陷亀兹疏勒¶
　等四鎮北抵突厥地方萬餘里諸胡之盛莫與為比¶
八月廢太子賢為庻人立英王哲為皇太子¶
　太子賢聞宫中竊議以賢為天后姊韓國夫人所生¶
　内自疑懼方士明崇儼(偃師/人)以厭勝之術為天后所¶
　信官至正諫大夫嘗密稱太子不堪承継英王貌類¶
　太宗㑹崇儼為人所殺天后遂疑太子所為太子頗¶
<pb:KR2b0037_WYG_051-38a>¶
　好聲色與戸奴狎昵天后使人告其事鞫之于馬坊¶
　得皂甲数百領以為反具上素愛太子欲宥之天后¶
　不可遂廢為庶人黨與皆伏誅¶
冬十一月壬申朔日食¶
(辛/已)開耀元年春正月宴百官及命婦于麟德殿¶
　以立太子宴百官及命婦于宣政殿引九部伎及散¶
　樂自宣政門入太常博士袁利貞(昂之/曽孫)上疏以為正寢¶
　非命婦宴㑹之地路門非倡優進御之所請命婦¶
<pb:KR2b0037_WYG_051-38b>¶
　曽于别殿九部伎自東西門入而停散樂上乃更命¶
　置宴于麟徳殿賜利貞帛百匹(利貞族孫&KR0105;為蘇州/刺史自以其先宗太)¶
　(尉淑以來盡忠帝室琅邪王氏雖奕世台鼎而為厯/代佐命耻與為比嘗曰所貴于名家者為世篤忠貞)¶
　(才行相継故也彼鬻婚姻/求祿利者又鳥足貴乎)¶
三月以劉仁&KR0100;為太子少傅¶
　少府監裴匪舒為上造鏡殿上與仁&KR0100;觀之仁軌驚¶
　趨下殿上問其故對曰天無二日土無二主適視四¶
　壁有数天子不祥孰甚焉上遽命剔去(匪舒善營利/奏賈苑中馬)¶
<pb:KR2b0037_WYG_051-39a>¶
　(糞歳得錢二萬緍上以問仁&KR0100;對曰利則厚/矣竊恐後代稱唐家賣馬糞非嘉名也乃止)¶
秋七月太平公主(武后/女)適薛紹(汾隂/人)¶
　紹母太宗女城陽公主也紹兄顗以公主寵盛深憂¶
　之以問族祖戸部郎中克構克構曰帝甥尚主國家¶
　故事茍以恭慎行之何傷然諺曰娶婦得公主無事¶
　取官府亦不得不懼也¶
徴處士田遊巖(京兆三/原人)為太子洗馬¶
　遊巖隠居㤗山上東封嘗幸其廬徴為洗馬無所規¶
<pb:KR2b0037_WYG_051-39b>¶
　益右衛副率蔣儼(義興人綱目作薛/儼今依唐書改)以書責之曰足¶
　下負巢由之峻節傲唐虞之聖主屈萬乘之重申三¶
　顧之榮將以輔道儲&KR0983;漸染芝蘭耳皇太子春秋鼎¶
　盛聖道未明足下乃唯唯而無一談悠悠以卒年歳¶
　何以塞聖主調䕶之寄乎遊巖不能答¶
冬十月丙寅朔日食¶
徙故太子賢於巴州(注見/前)¶
(壬/午)永淳元年春二月立孫重照為皇太孫¶
<pb:KR2b0037_WYG_051-40a>¶
　上欲令開府置僚屬問吏部郎中王方慶(名綝以字/行本丹陽)¶
　(人後徙/咸陽)對曰未聞太子在東宫而更立太孫者也上¶
　曰自我作古可乎對曰三王不相襲禮何為不可乃¶
　奏置師傅等官既而上疑其非法竟不補授¶
夏四月甲子朔日食¶
關中饑上幸東都¶
　上以關中飢饉米斗三百將幸東都留太子監國使¶
　劉仁&KR0100;裴炎(字子隆/聞喜人)薛元超(收之/子)輔之(時出幸倉猝/扈從之士有)¶
<pb:KR2b0037_WYG_051-40b>¶
　(餓死者上慮道路多草竊命監察御史魏元忠檢校/元忠閲赤縣獄得盗一人神采語言異于衆命釋桎)¶
　(梏襲冠帶乘驛以從與共食宿託以詰盗及東都士/馬萬數不亡一錢  赤縣唐京師所理長安萬年二)¶
　(縣是/也)¶
聞喜公裴行儉卒(謚曰/憲)¶
　行儉有知人之鍳初王勃與楊烱(華隂/人)盧照鄰(字昇/之范)¶
　(陽/人)駱賔王(義烏/人)皆以文章有盛名李敬元尤重之行¶
　儉曰士之致逺者當先器識而後才藝勃等雖有文¶
　華而浮躁淺露豈享爵禄之器邪楊子稍沉静應至¶
<pb:KR2b0037_WYG_051-41a>¶
　令長餘得令終幸矣既而勃渡海墮水烱終于盈川¶
　(唐置故城在今浙/江衢州府西安縣)令照鄰惡疾赴水死賔王反誅皆¶
　如行儉言(行儉為將帥所引偏禆後多為名將破阿/史那都支得馬腦盤廣二尺餘以示將士)¶
　(軍士捧以升階跌而碎之惶恐叩頭流血行儉/笑曰爾非故為何至于是不復有追惜之色)¶
以郭待舉(潁川/人)岑長倩(文本/從子)郭正一(定州皷/城人)魏元同(字/和)¶
(初皷/城人)並中書門下同承受進止章平事(唐書百官志平/章事入銜自待)¶
(舉等/始)¶
　上欲用待舉等謂中書令崔知温(字體仁許/州鄢陵人)曰待舉¶
<pb:KR2b0037_WYG_051-41b>¶
　等資任尚淺且令預聞政事未可與卿等同名自是¶
　外司四品以下知政事者始以平章事為名(先是元/同為吏)¶
　(部侍郎上言曰人君之體當委任而責成功所委者/當則所用者自精周穆王命伯問為大僕正曰慎簡)¶
　(乃僚是使羣司各自求其小者而天子命其大者也/漢氏得人皆自州縣補署五府辟召然後升于天朝)¶
　(魏晉以來始專委選部夫以天下之大士人之衆而/委之&KR0190;人之手用刀筆以量才案簿書而察行倡使)¶
　(平如權衡明如水鏡猶力有所極照有所窮况所委/非人而有愚閽阿私之弊乎願畧依周漢之規以救)¶
　(晉魏之失/疏奏不納)¶
五月洛水溢關中旱蝗¶
<pb:KR2b0037_WYG_051-42a>¶
　東都霖雨洛水溢溺民居千餘家關中先水後旱蝗¶
　継以疾疫米斗四百兩京間死者相枕于路人相食¶
秋七月作奉天宫¶
　上既封㤗山欲遍封五嶽作奉天宫于嵩山之南監¶
　察御史裏行李善感諫曰陛下封泰山告太平致羣¶
　瑞與三皇五帝比隆矣数年不稔餓殍相望四夷交¶
　侵兵車歲駕陛下冝恭黙思道以禳災譴更廣行宫¶
　室勞役不休天下莫不失望上不納自禇遂良韓瑗¶
<pb:KR2b0037_WYG_051-42b>¶
　之死中外以言為諱㡬二十年及善感始諫天下皆¶
　嘉謂之鳯鳴朝陽(上遣宦者沿江徙異竹所在縱暴/荆州長史蘇良嗣囚之上疏切諫)¶
　(以為致逺方異物煩擾道路恐非聖人愛人之意/上手詔慰論令棄竹江中  蘇良嗣世長之子)¶
零陵王明自殺¶
　初曺王明以太子賢黨降封零陵王黔州安置至是¶
　都督謝祐希天后意逼使自殺上深惜之黔府官屬¶
　皆坐免官(祐後寢于平閣夜失其首及明子後為天/后所殺有司籍其家得祐首漆為穢器題)¶
　(云謝祐乃知明子/使刺客服之也)¶
<pb:KR2b0037_WYG_051-43a>¶
突厥骨篤禄寇并州薛仁貴大破之¶
　突厥餘黨阿史那骨篤祿阿史徳元珍等招集亡散¶
　據黒沙城反宼并州代州都督薛仁貴將兵擊之虜¶
　問唐大將為誰應之曰薛仁貴虜曰吾聞仁貴流象¶
　州(注見/前)死久矣何紿我也仁貴免胄示之面虜相頋¶
　失色下馬列拜稍稍引去仁貴因奮擊大破之(明年/五月)¶
　(骨篤祿宼蔚州殺刺史豐州都督崔智辨將兵邀之/為虜所擒朝議欲廢豐州司馬唐休璟上言豐州阻)¶
　(河為固居賊衝要今若廢之則潰河之地恐為賊有/非國家之利也乃止  蔚州注見前豐州隋置故城)¶
<pb:KR2b0037_WYG_051-43b>¶
　(在今鄂爾多斯右翼唐休璟/名璿以字行京兆始平人)¶
以婁師徳為河源軍經畧副使¶
　吐蕃宼河源師德將兵擊之于白水澗(在西寕/府西北)八戰¶
　八㨗上以師德為比部(刑部尚/書屬)員外郎左驍騎郎將¶
　充使曰卿有大武材勿辭也¶
(癸/未)𢎞道元年夏四月綏州部落稽(注見/前)作亂討平之¶
　部落稽白鐵余(余姓之鐵工/因以為號)埋銅佛于地中久之草¶
　生其上紿鄉人曰吾于此数見佛光集衆掘地果得¶
<pb:KR2b0037_WYG_051-44a>¶
　之因曰得見聖佛者百疾皆愈逺近赴之数年歸信¶
　者衆遂謀作亂據城平縣(本西魏城中縣隋更名衆/廢故城在今綏徳州清澗)¶
　(縣/)稱皇帝置百官遣右武衛將軍程務挺與王方翼¶
　討之擒白鐡余餘黨悉平¶
秋七月詔以來年有事于嵩山冬十一月詔罷之¶
　詔封嵩山已而上疾甚故罷(上苦頭重不能視召侍/醫秦鳴鶴診之請刺頭)¶
　(出血可愈天后不欲上疾愈怒曰此可斬也乃欲于/天子頭刺血上曰但刺之未必不住乃刺二穴上曰)¶
　(吾目似明矣后舉手加額曰天/賜也自負綵百匹以賜鳴鶴)¶
<pb:KR2b0037_WYG_051-44b>¶
詔太子監國以裴炎劉景先(祥道子本名/齊賢後更名)郭正一兼東¶
宫平章事¶
十二月帝崩太子即位(是為/中宗)尊天后為皇太后¶
　上疾甚夜召裴炎入受遺詔遂崩遺詔太子柩前即¶
　位軍國大事有不决者兼取天后進止越六日太子¶
　即位尊天后為皇太后政事咸取决焉¶
以劉仁&KR0100;為左僕射裴炎為中書令劉景先為侍中¶
　故事宰相于門下省議事謂之政事堂及裴炎遷中¶
<pb:KR2b0037_WYG_051-45a>¶
　書令始遷政事堂于中書省¶
中宗皇帝¶
(甲/申)嗣聖元年(二月睿宗文明元年/九月太后光宅元年)春正月立妃韋氏為¶
皇后¶
二月太后廢帝為廬陵王立豫王旦(𢎞道元年以相/王徙封更名)¶
　帝欲以后父韋元貞(京兆萬/年人)為侍中裴炎固爭帝怒¶
　曰我以天下與韋元貞何不可而惜侍中邪炎懼白¶
　太后密謀廢立太后集百官于乾元殿勒兵宣令廢¶
<pb:KR2b0037_WYG_051-45b>¶
　帝為廬陵王帝曰我何罪太后曰汝欲以天下與韋¶
　元貞何得無罪乃幽于别所立豫王旦為皇帝(即睿/宗)¶
　妃劉氏為皇后永平王成器(豫王/子)為太子廢太孫重¶
　照為庻人改元文明旦居别殿不得有所豫政事皆¶
　決于太后(有飛騎十餘人飲于坊曲一人言曏知别/無勲賞不若奉廬陵一人起告之座未散)¶
　(皆捕繫羽林獄言者斬餘皆絞告/者除五品官告密之端自此興)¶
太后以劉仁&KR0100;為西京留守¶
　仁軌上疏辭以衰老不堪居守因陳吕后禍敗之事¶
<pb:KR2b0037_WYG_051-46a>¶
　以申規戒太后璽書慰諭之¶
太后始御紫宸殿(洛陽宫内/朝之殿)¶
　太后御武成殿(在洛陽宫/内東北)皇帝(豫王/也)帥王公以下上¶
　尊號自是太后常御紫宸殿施黲紫(紫色之/淺者)帳以視¶
　朝¶
三月太后殺故太子賢¶
　初太后命將軍邱神勣(和之/孫)詣巴州檢校故太子賢¶
　宅以備外虞風使殺之至是神勣逼賢自殺太后乃¶
<pb:KR2b0037_WYG_051-46b>¶
　歸罪神勣貶之而追封賢為雍王尋復以神勣為金¶
　吾將軍¶
夏四月太后遷帝于房州(即房陵/注見前)又遷于均州(注亦/見前)秋¶
七月温州(唐置今為/府屬浙江)大水¶
　流四千餘家(括州亦大水/流二千餘家)¶
八月塟乾陵(在乾州/西北)¶
　(賀善賛曰髙宗瀆亂人倫委政/房閑㡬貽宗社之禍可勝罪哉)¶
太后以尚書左丞馮元常(安陽人子/琮曾孫)為隴州(西魏置今/屬鳯翔府)¶
<pb:KR2b0037_WYG_051-47a>¶
刺史¶
　初元帝為髙宗所委常密言中宫威權太后宜稍抑¶
　損髙宗深然其言而不能用及太后稱制四方爭言¶
　符瑞嵩陽献瑞石元常奏言狀渉諂詐不可誣罔天¶
　下太后不悦出之¶
九月太后改元及服色官名¶
　太后改元光宅旗幟皆從金色八品服碧(髙宗上元/初敕文武)¶
　(官三品以上服紫四品深緋五品淺緋六/品深緑七品淺綠八品深青九品淺青)東都為神¶
<pb:KR2b0037_WYG_051-47b>¶
　都尚書省為文昌臺僕射為左右相六曹為天地四¶
　時六官門下省為鸞臺中書省為鳯閣侍中為納言¶
　中書令為内史御史臺分為左右肅政臺其餘悉以¶
　義改類之¶
太后立武氏五廟(通鑑綱目俱作七廟考唐書武后傳/光宅元年追尊武氏五代祖為公髙)¶
(曽祖考皆為王遣使者告五世廟室裴炎傳武承嗣請/立武氏七廟炎諫太后不悦而罷又武后紀天授元年)¶
(九月改國號周立武氏七廟□光宅初本欲立七廟以/裴炎諫止立五廟及天授改國乃于五廟之外又立周)¶
(文王及平王少子武二廟共為七廟也綱目因仍通鑑/原文未及詳考本史故于是年綱書七廟而目則止及)¶
<pb:KR2b0037_WYG_051-48a>¶
(五世天授改國目中則詳記所立之/七廟前後似未明晰今依唐書改正)¶
　太后以武承嗣同三品承嗣請追王其祖立武氏七¶
　廟裴炎諫曰太后母臨天下當示至公不可私于所¶
　親獨不見吕氏之敗乎太后曰吕氏以權委生者故¶
　敗今吾追尊亡者何傷乎對曰事當防微杜漸不可¶
　長耳太后不悅尊五代祖為公妣為夫人髙曽祖考¶
　為王妣皆為妃¶
英公李敬業起兵揚州太后遣將軍李孝逸(淮安王/神通子)撃之¶
<pb:KR2b0037_WYG_051-48b>¶
　時諸武用事唐宗室人人自危衆心憤惋㑹栁州¶
　司馬英公李敬業(本眉州刺/州坐事貶)及弟敬猷(盩厔令/免官)唐之¶
　竒(給事中貶/括蒼令)駱賔王(貶臨/海丞)杜求仁(正倫之姪以詹/事司直貶黟令)魏¶
　思温(御史/被黜)皆失職怨望乃謀起兵遂矯詔殺揚州長¶
　史開府庫赦囚徒旬日間得勝兵十餘萬復稱嗣聖¶
　元年敬業自稱匡復上將復求得貎類濮王賢者置¶
　之軍中云賢不死逃至此令其舉兵移檄州縣(畧曰/偽&KR0916;)¶
　(朝武氏者人非温順地實寒微昔充太宗下陳嘗以更/衣入侍洎乎晩節穢亂春宫宻隱先帝之私隂圖後)¶
<pb:KR2b0037_WYG_051-49a>¶
　(庭之嬖踐元后于翬翟陷吾君于聚麀殺姊屠兄弑/君䲴母人神之所同嫉天地之所不容包藏禍心&KR0060;)¶
　(窺神器君之愛子幽之于别宫賊之宗盟在/委之以重任一抔之土未乾六尺之孤何)太后見¶
　檄問誰所為或對曰駱賔王太后曰宰相之過也人有¶
　如此才而使之流落不偶乎遣左玉鈐衛大將軍李¶
　孝逸將兵三十萬以討敬業追削其祖考官爵發冡¶
　斵棺復姓徐氏¶
太后殺侍中裴炎以騫味道(騫氏閔子騫之後以字/為氏味道蘭州金城人)為¶
内史李景諶同平章事¶
<pb:KR2b0037_WYG_051-49b>¶
　武承嗣與從父弟三思(元慶/之子)以韓王元慶魯王靈䕫¶
　(二王皆/髙祖子)屬尊位重屡勸太后因事誅之太后謀于執¶
　政裴炎固爭及李敬業舉兵太后問計于炎對曰皇¶
　帝年長不親政事故豎子得以為辭若太后反政則¶
　不討自平矣承嗣因使監察御史崔詧(藍田/人)言炎有¶
　異圖太后命左肅政大夫騫味道鞫之鳳閣舎人李¶
　景諶證炎必反劉景先胡元範(中州義陽人/為鳯閣侍郎)明其必不¶
　反遂并下獄以騫味道檢校内史李景諶平章事斬¶
<pb:KR2b0037_WYG_051-50a>¶
　裴炎于都亭籍没其家無甔石之儲景先等流貶有¶
　差(炎弟子太僕寺丞伷先年十七上封事求見曰陛/下為李氏婦先帝棄天下遽攬朝政變易嗣子踈)¶
　(□李氏封崇諸武伯父忠于社稷反誣以罪戮及子/孫陛下所為如是臣實惜之陛下早宜復子明辟髙)¶
　(枕深居則宗族可全不然天下一變不/可復救矣太后怒命于朝堂杖而流之)¶
李敬業取潤州(唐置今江南/鎮江府是)李孝逸擊殺之¶
　初魏思温說李敬業直指洛陽薛仲璋以不如先取¶
　常潤為定霸之基思温曰山東豪傑以武氏專制憤¶
　惋不平聞公舉事皆蒸麥為糧伸鋤為兵以俟南軍¶
<pb:KR2b0037_WYG_051-50b>¶
　之至不乘此勢以立大功乃更自謀巢穴逺近聞之¶
　其誰不解體敬業不從將兵渡江陷潤州(思温謂社/求仁曰兵)¶
　(勢合則彊分則弱敬業不并力渡淮/收山東之衆以取洛陽敗在眼中矣)敬業聞李孝逸將¶
　至囘軍拒之屯下阿溪(在揚州府髙/郵州西北)使敬猷逼淮隂¶
　孝逸軍至臨淮戰不利監軍御史魏元忠曰天下安¶
　危在兹一舉今大軍久留不進萬一朝廷更命他將¶
　以代將軍將軍何辭以逃逗撓之罪乎孝逸乃引軍¶
　而前元忠請先擊敬猷孝逸從之敬猷走敬業勒兵¶
<pb:KR2b0037_WYG_051-51a>¶
　阻溪拒守元忠復言于孝逸因風縱火敬業大敗將¶
　走入海其將王那相斬敬業等首以降餘黨皆捕得¶
　傳首神都¶
　(胡氏寅曰元忠智謀誠為可用然其言曰天下安危/在此一舉夫敬業敗則武氏愈安何繫于唐室乎)¶
太后殺單于道安撫大使程務挺¶
　初裴炎下獄務挺密表申理至是或譖務挺與炎及¶
　敬業通謀太后遣使即軍中斬之突厥宴飲相慶太¶
　后以王方翼與務挺相善流崖州而死(先是方翼為/安西郡䕶擊)¶
<pb:KR2b0037_WYG_051-51b>¶
　(破那史那車簿及三姓咽麫等西突厥遂平以廢后/近屬竟不録功至是遂流死  三姓咽麫鐡勒别部)¶
(乙/酉)二年(太后垂/拱元年)春正月帝在均州(劉友益曰每嵗首必/書帝所在存正統也)¶
三月太后遷帝于房州¶
太后頒垂拱格¶
夏五月太后制百官及百姓皆得自舉¶
秋七月太后以僧懐義為白馬寺主¶
　懐義得幸于太后太后以為白馬寺主(懐義鄂人本/姓馮名小寳)¶
　(賣藥洛陽市因千金公主以進遂得幸于太后欲令/出入禁中因度為僧又以其家寒徵令與駙馬都尉)¶
<pb:KR2b0037_WYG_051-52a>¶
　(薛紹合族紹/以季父事之)懐義乘御馬朝貴皆匐匍禮謁武承嗣¶
　三思皆執僮僕之禮懐義皆聚無頼少年度為僧縱¶
　横犯法人莫敢言御史馮思朂屡以法繩之懷義遇¶
　諸塗令從者毆之㡬死太后託言懐義有巧思使入¶
　宫營造補闕王求禮(許州長/社人)表請閹之庻不亂宫闥¶
　表寢不出¶
(丙/戌)三年(太后垂/拱二年)春正月帝在房州¶
太后歸政于豫王旦尋復稱制¶
<pb:KR2b0037_WYG_051-52b>¶
　太后下詔歸政豫王(綱目于武后稱制後中宗睿宗/自稱諡以别今以目從綱中宗)¶
　(稱帝睿宗/仍稱豫王)知太后非誠心奉表固辭太后復臨朝稱¶
　制¶
二月辛未朔日食¶
三月太后置銅匭受密奏¶
　太后自徐敬業之反疑天下人多圖已又自以久專¶
　國事内行不正知宗室大臣怨望不服欲大誅殺以¶
　威之乃盛開告密(有告密者給馬供食使詣行在所/農夫樵人皆得召見或不次除官)¶
<pb:KR2b0037_WYG_051-53a>¶
　(無實者不問于是/四方告密者蜂起)有魚保家者請鑄銅為匭以受天¶
　下密奏其器一室四壁上各有竅可入不可出太后¶
　善之未㡬其怨家投匭告保家嘗為徐敬業作兵器¶
　遂伏誅胡人索元禮因告密召見擢為遊擊將軍令¶
　按制獄元禮性殘忍推一人必令引数千百人于是¶
　周興(長安/人)來俊臣(萬年/人)之徒效之興累遷至秋官侍¶
　郎俊臣至御史中丞皆養無賴&KR0190;百人意所欲䧟則使¶
　數處俱告之辭狀俱同既下獄則以威刑脅之無¶
<pb:KR2b0037_WYG_051-53b>¶
　不誣服又造告密羅織經数千言網羅無故織成反¶
　狀構造布置皆有支節其訊囚酷法有定百脉突地¶
　吼死猪愁求破家反是實等號中外畏之甚于虎狼¶
　(麟臺正字陳子昂上疏曰執事者疾徐敬業首亂唱/禍將息姦源遂使陛下大開詔獄重設嚴刑有迹涉)¶
　(嫌疑辭相逮引莫不窮捕考按至有姦人熒惑乘險/相誣紏告疑似冀圖爵賞及其窮竟百無一實陛下)¶
　(仁恕又屈法容之遂使姦悪之黨快意相讐天下喁/喁莫知寕所臣聞隋之末代天下犹平楊元感作亂)¶
　(不踰月而敗天下之弊未至土崩焬帝不悟專行屠/戮大窮黨與遂至殺人如麻流血成澤天下靡然始)¶
　(思為亂前事之不忘後事之師也伏惟陛下念之太/后不聴子昂又嘗上疏曰宰相陛下之腹心刺史縣)¶
<pb:KR2b0037_WYG_051-54a>¶
　(令陛下之手足未有無腹心手足而能獨理者皆不/可以不擇也又曰天下有危機禍福因之而生百姓)¶
　(是也百姓安則樂其生不安則輕其死輕其死/則天下乱矣  陳子昂字伯玉梓州射洪人)¶
夏六月太后以岑長倩為内史蘇良嗣韋待價(挺之/子)為¶
左右相韋思謙為納言¶
　良嗣為相遇懷義于朝堂懐義偃蹇不為禮良嗣大¶
　怒命左右批其頰懐義訴于太后太后曰阿師當于¶
　北門出入南牙宰相所徃來勿犯也¶
秋九月有山出于新豐¶
<pb:KR2b0037_WYG_051-54b>¶
　雍州言新豐縣東南有山踊出太后改新豐為慶山¶
　縣江陵人俞文俊上書言天氣不和而寒暑併人氣¶
　不和而疣贅生地氣不和而塠阜出今陛下以女主¶
　處陽位反易剛柔故地氣塞隔而山變為災陛下謂¶
　之慶山臣以為非慶也伏惟側身修德以答天譴不¶
　然禍今至矣太后怒流之嶺外¶
(丁/亥)四年(大后垂/拱三年)春正月帝在房州¶
夏四月太后殺同三品劉禕之¶
<pb:KR2b0037_WYG_051-55a>¶
　禕之竊謂鳳閣舍人賈大隱(洺州永/年人)曰太后廢昏立¶
　明安用臨朝稱制不如反政以安天下之心大隠密¶
　奏之太后不悦或誣禕之受金太后命王本立推之¶
　本立宣勅示之禕之曰不經鳯閣鸞臺何名為敕太¶
　后怒賜死(禕之初下獄豫王為之上疏申理親友皆/賀之禕之曰此乃所以速吾死也&KR0916;刑沐)¶
　(浴神色自若草/謝表立成数紙)¶
秋七月突厥宼朔州太后遣黑齒常之擊之¶
　突厥骨篤禄寇朔州太后遣黒齒常之李多祚擊之¶
<pb:KR2b0037_WYG_051-55b>¶
　突厥走散磧北(多祚世為靺鞨酋長以軍功賜姓得/入宿衛常之每得賞賜皆分將士有)¶
　(善馬為軍士所損官属請笞之常之/曰奈何以私馬笞官兵乎卒不問)¶
九月虢州人楊初成矯詔募人迎帝于房州太后殺之¶
冬十月太后流李孝逸于儋州(唐置今属廣/東瓊州府)¶
　孝逸自克徐敬業聲望甚重武承嗣等&KR0086;而譖之出¶
　為施州(後周置今湖/北施南府是)刺史至是承嗣誣孝逸自言當¶
　有天分太后以孝逸有功滅死除名流儋州卒¶
太后罷御史監軍¶
<pb:KR2b0037_WYG_051-56a>¶
　太后欲遣韋待價擊吐蕃韋方質奏請遣御史監軍¶
　太后曰古者明君遣將閫外之事悉以委之比聞御¶
　史監軍軍法事皆承禀以下制上非令典也且何以¶
　責其有功遂罷之¶
大饑¶
(戊/子)五年(太后垂/拱四年)春正月帝在房州¶
太后立崇先廟¶
　太后立崇先廟以享武氏祖考命有司議室数博¶
<pb:KR2b0037_WYG_051-56b>¶
　士周悰請為七室減唐太廟為五室春官侍郎賈大隱¶
　奏禮天子七廟諸侯五廟百王不易崇先廟室應如¶
　諸侯之数國家宗廟不應輙有變移太后乃止¶
二月太后毁乾元殿作明堂¶
　初太宗髙宗之世屢欲立明堂諸儒議其制度不決¶
　而止至是太后獨與北門學士議其制諸儒以為明¶
　堂當在國陽丙巳之南三里之外七里之内太后以¶
　為逺毁乾元殿以其地為之以僧懷義為之使凡役¶
<pb:KR2b0037_WYG_051-57a>¶
　数萬人¶
夏四月太后殺太子舎人郝象賢¶
　象賢處俊之孫也初太后有憾于處俊㑹奴誣告象¶
　賢反遂族誅之象賢臨刑極口罵太后發揚宫中隠¶
　慝自是法官刑人先以木丸塞其口¶
五月太后加號聖母神皇¶
　武承嗣使人作瑞石文曰聖母臨人永昌帝業使人¶
　献之曰獲之洛水太后喜命曰寳圖詔當拜洛受圖¶
<pb:KR2b0037_WYG_051-57b>¶
　(以洛水為/永昌水)告謝于郊御明堂朝群臣命諸州都督刺¶
　史宗戚並㑹神都先加尊號¶
六月丁亥朔日食¶
河南廵撫大使狄仁傑奏焚滛祠¶
　仁傑以吳楚多滛祠奏焚其一千七百餘所獨留夏¶
　禹吳太伯季扎伍員四祠¶
秋八月琅邪王冲(越王/貞子)越王貞(太宗/子)舉兵匡復不克而¶
死¶
<pb:KR2b0037_WYG_051-58a>¶
太后遂大殺唐宗室¶
　太后潛謀革命稍除宗室韓王元嘉等内不自安密¶
　有匡復之志及后將受圖召宗室朝明堂諸王遞相¶
　驚曰神皇欲因此盡收宗室誅之于是元嘉子黄公¶
　譔詐為皇帝(中宗/)璽書分告諸王令各起兵琅邪王¶
　冲募兵得五千人擊武水(隋縣五代周廢故城/在今東昌府聊城縣)不克¶
　還走博州(隋置今東/昌府是)為門者所殺越王貞聞冲起亦¶
　舉兵豫州(注見/前)未㡬戰潰自殺初諸王徃來相結約¶
<pb:KR2b0037_WYG_051-58b>¶
　未定而冲先廢惟貞狼狽應之諸王皆不敢發故敗¶
　太后削貞父子屬籍更姓虺民并欲悉誅韓魯諸王¶
　命監察御史蘇珦(藍田/人)按之無騐太后召詰之珦抗¶
　論不囘太后曰卿大雅之士朕當别有任使此獄不¶
　必卿也使周興等按之乃收韓王元嘉魯王靈䕫黄¶
　公譔等于東都逼使自殺親黨皆誅(常樂大長公主/髙祖女也下嫁)¶
　(趙瓌瓌時為壽州刺史貞將起兵遣使告之公主謂/使者曰李氏危若朝露諸王先帝之子不捨生取義)¶
　(欲何須邪大大夫當為忠義鬼/無為使死也及貞敗亦坐死)霍王元軌江都王緒¶
<pb:KR2b0037_WYG_051-59a>¶
　(元軌/子)東莞公融(虢王鳯子/髙祖孫)皆坐與二王通謀為太后¶
　所殺紀王愼(太宗/子)獨不與謀亦坐徙巴州道卒(慎女/東光)¶
　(縣主楚媛適司儀郎裴仲將相敬如賔時宗女皆以/驕奢相尚誚媛之儉素楚媛曰自古女子皆以恭儉)¶
　(為美縱侈為悪富貴儻來之物何足驕人衆皆慙服/及聞慎卒號慟嘔血不御膏沐垂二十年越王貞之)¶
　(敗也太后以狄仁傑為豫州刺史時貞黨坐者六七/百家當籍没者五千口仁傑密奏彼皆詿誤而臣欲)¶
　(顯奏似為逆人申理不言又乖陛下仁恤之㫖太后/特原之皆流豐州仁傑先為寕州刺史有德政及是)¶
　(流者道&KR0136;寕州父老迎勞曰我狄使君活/汝邪相携哭于徳政碑下三日而後行)¶
太后拜洛受圖¶
<pb:KR2b0037_WYG_051-59b>¶
　太后拜洛受圖豫王及太子皆從内外百官蠻夷酋¶
　長各依方叙立文物鹵簿之盛唐興以來未之有也¶
明堂成作天堂¶
　明堂髙二百九十四尺方三百尺凡層三下層法四¶
　時各隨方色中層法十二辰上為圓蓋九龍捧之上¶
　層法二十四氣亦為圓蓋上施鐡鳯高一大飾以黄¶
　金號曰萬象神宫又于明堂北起天堂五級以貯大¶
　像(懐義所作夾/紵大像也)至三級則俯視明堂矣以懐義為威¶
<pb:KR2b0037_WYG_051-60a>¶
　衛大將軍梁國公侍御史王求禮上書曰古之明堂¶
　茅茨不剪采椽不斵今者飾以珠玉圖以丹青瓊臺¶
　瑤室無以加也不報¶
(己/丑)六年(太后永/昌元年)春正月帝在房州¶
太后大饗萬象神宫¶
　太后服袞冕搢大珪執鎮珪為初獻豫王為亞獻太¶
　子為終獻周國先王(武氏/祖父)亦與饗焉禮畢御門大赦¶
　布政于明堂頒九條以訓百官(又尊周忠孝王為太/皇妣為太后墓曰昊)¶
<pb:KR2b0037_WYG_051-60b>¶
　(陵順/陵)¶
夏四月太后殺汝南王煒(蔣王惲子/太宗孫)鄱陽公諲(道王元/慶子髙)¶
(祖/孫)等十三人及天官侍郎鄧元挺(藍田/人)¶
　諲謀迎帝(中/宗)于房陵以問元挺煒又嘗謂元挺曰欲¶
　為急計何如元挺皆不應坐知反不告同誅(是冬太/后又殺)¶
　(鄭王璥等六人滕王修琦等六人免死流嶺/南  璥元懿子修琦元嬰子皆髙祖孫嗣王)¶
五月太后以僧懐義為新平軍(注見/前)大總管討突厥¶
　懐義行至紫河(在今歸/化城南)不見虜刻石紀功而還(明年/復命)¶
<pb:KR2b0037_WYG_051-61a>¶
　(懐義北/討辱罷)¶
秋七月太后殺内史張光輔(京兆/人)¶
　徐敬業之敗也弟敬真流繡州(唐置治常林故城在/今廣西潯州府桂平)¶
　(縣/)將奔突厥為吏所獲敬真多引海内知識冀以免¶
　死誣内史張光輔私論圖䜟隂懐兩端遂被誅(初越/王貞)¶
　(等起兵太后遣兵擊之命光輔節度光輔乆留孫州/多殺無辜狄仁傑謂曰亂河南者一越王貞今官軍)¶
　(暴掠殺人丹野是一貞死萬貞生恨不得尚方斬馬/劍加明公頸雖死如歸耳光輔奏之仁傑坐貶至是)¶
　(敬真誣光輔在豫/州時有異圖遂誅)秋官尚書張楚金(祁人道/源族孫)陜州刺¶
<pb:KR2b0037_WYG_051-61b>¶
　史郭正一鳯閣侍郎元萬頃洛陽令魏元忠皆當死¶
　臨刑太后使馳騎赦之當刑者皆喜躍讙呼元忠獨¶
　安坐自如既宣敕乃徐起拜竟無憂喜之色遂流嶺¶
　南是日隂雲四塞既釋楚金等天氣晴霽(初太后問/陳子昻為)¶
　(政之要子昻上疏以為宜緩刑崇徳息兵革省賦役/撫慰宗室各使自安辭婉意切其論甚美及楚金等)¶
　(免死又上疏曰比者勅免楚金等死是日初有風雨/變為景雲臣聞隂慘者刑也陽舒者徳也聖人法天)¶
　　(天亦助聖今又隂雨臣恐過在獄官惟陛下/嚴懲酷吏使天下咸服豈非至德克明哉)¶
閏月太后殺同平章事魏元同¶
<pb:KR2b0037_WYG_051-62a>¶
　魏元同素與裴炎善時人以其終始不渝謂之耐乆¶
　朋周興素惡元同誣之曰元同言后老矣不若奉嗣¶
　君為耐乆太后怒賜死于家或教之告密冀得召見¶
　自陳元同歎曰人殺鬼殺等耳豈能作告密人邪乃¶
　就死自餘内外大臣坐死及流貶甚衆(彭州長史劉/易從為徐敬)¶
　(真所引就州誅之易從為人仁孝忠謹將刑于市吏/民憐其無辜遠近奔走竸解衣投地曰為長吏求㝠)¶
　(福有司平準直十餘萬興等又誣武衛大/將軍黑齒常之謀反徵下獄常之縊死)¶
冬十一月太后享萬象神宫始用周正¶
<pb:KR2b0037_WYG_051-62b>¶
　改十一月為正月十二月為臘月夏正月為一月¶
太后自名曌(即照/字)改詔曰制¶
　鳯閣侍郎宗秦客(蒲州人太后/從父姊之子)改造十二字(照為曌/天為□)¶
　(地為□日為□月為□星為□召為□/臣為□人為□載為□年為  正為□)以獻至是行¶
　之¶
除唐宗室屬籍¶
　從周興之請也¶
御批厯代通鑑輯覽卷五十二¶
