# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.654905
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷二十三
<pb:KR2b0037_WYG_022-1a>¶
欽定四庫全書¶
御批歴代通鑑輯覽卷二十三¶
後漢¶
肅宗孝章皇帝¶
(甲/申)元和元年夏六月詔議貢舉法¶
　陳事者多言郡國貢舉率非功次故守職益懈而吏¶
　事寖疎咎在州郡有詔下公卿朝臣議大鴻臚韋彪¶
　(字孟達平陵/人賢之元孫)上議(畧曰□□以簡賢為務賢以孝行/為首是以求忠臣必于孝子之門)¶
<pb:KR2b0037_WYG_022-1b>¶
　(夫人才行少能相兼是以孟公綽優于趙魏老不可/以為滕薛大夫忠孝之人持心近厚鍛錬之吏持心)¶
　(近薄士宜以才行為先不可純以閥閲然其要歸于/選二千石二十石賢則貢舉皆得其人矣彪又上疏)¶
　(言天下樞要在于尚書而間者多從郎官超升此位/雖曉習文法畏于應對然察察小慧類無大能宜鑒)¶
　(□夫捷給之對深/思絳侯木訥之功)帝納之¶
秋七月詔禁治獄慘酷者¶
八月帝南廵¶
　詔所經道上州縣母得設儲跱命司空自將徒支拄¶
　橋梁有遣使奉迎探知起居二千石當坐¶
<pb:KR2b0037_WYG_022-2a>¶
冬十月至宛以朱暉(字文季南/陽宛人)為尚書僕射¶
　九月幸章陵十月進幸江陵還幸宛召前臨淮太守¶
　宛人朱暉拜尚書僕射暉在臨淮有善政民歌之日¶
　彊直自遂南陽朱季吏畏其威民懷其惠時坐法免¶
　家居故上召而用之(後尚書張林上言縣官經用不/足宜自煮鹽修均輸法暉固執)¶
　(以為不可曰王制天子不言有無諸侯不言多寡食/禄之家不得與百姓争利均輸之法與賈販無異鹽)¶
　(利歸官則下民窮怨誠非明主所宜行帝怒切責諳/尚書暉等皆自繫獄三日詔勅出之暉因稱病篤不)¶
　(肯復署議尚書令以下惶怖謂暉曰今臨得譴讓奈/何稱病暉曰行年八十蒙恩得在機宻當以死報若)¶
<pb:KR2b0037_WYG_022-2b>¶
　(心知不可而順㫖雷同負臣子之義遂閉口不復言/諸尚書並劾奏暉帝寝其事詔直事郎間暉起居太)¶
　(醫視疾太官賜/食暉乃起謝)¶
十一月還宫¶
以孔僖為蘭臺令史(秩六百石掌奏/及印工文書)¶
　魯國孔僖(字仲/和)涿郡崔駰(字亭/伯)同遊太學相與論武¶
　帝始崇聖道號勝文景及後恣已忘其前善鄰房生¶
　上書告駰僖誹謗先帝譏刺當世事下有司駰詣吏¶
　受訊僖以書自訟(畧曰凡言誹謗者謂實無此事而/加虚誣之也至如孝武皇帝政之)¶
<pb:KR2b0037_WYG_022-3a>¶
　(美惡顯在漢史是為直說書傳實事非虚謗也陛下/即位以來政教未過徳澤有加臣等獨何譏刺哉假)¶
　(使所非實是則固應悛改儻/其不當亦宜舍容又何罪焉)書奏詔勿問拜僖蘭臺¶
　令史¶
賜毛義(字少卿/廬江人)鄭均(字仲虞東/平任城人)穀各千斛¶
　廬江毛義東平鄭均皆以行義稱于鄉里帝下詔褒¶
　美賜義均榖各千斛常以八月長吏存問賜羊酒(均/兄)¶
　(為縣吏頗受禮遺均諫不聴乃脫身為傭嵗餘得錢/帛歸以與兄曰物盡可復得為吏坐□終身捐棄凡)¶
　(感其言遂為廉潔均仕為尚書免歸後帝東巡過任/城幸均舍勅賜尚書禄以終其身時號為白衣尚書)¶
<pb:KR2b0037_WYG_022-3b>¶
　(南陽張□慕義名往候之坐定而府段適至以義守/安邑令義捧檄而入喜動顔色奉心賤之辭去後義)¶
　(□死徴辟皆不至奉乃歎曰賢者固不可測往日之/□乃為親屈也  安邑東觀漢記作安陽今從范書)¶
詔除妖惡禁錮者¶
　詔曰往者妖言大獄所及廣遠一人犯罪禁至三屬¶
　如有賢才没齒無用朕甚憐之諸以前妖惡禁錮者¶
　皆蠲除之¶
(乙/酉)二年春正月詔賜民胎養穀戒俗吏矯飾者¶
　詔曰諸懷&KR1494;者賜胎養穀人三斛復其夫勿算一嵗¶
<pb:KR2b0037_WYG_022-4a>¶
　著為令又詔三公曰俗吏矯飾外貌似是而非揆之¶
　人事則悅耳論之陰陽則傷化朕甚厭之甚苦之安¶
　静之吏悃愊無華日計不足月計有餘如襄城(注見/前)¶
　令劉方(字伯况/平原人)吏民同聲謂之不煩雖未有他異斯¶
　亦殆近之矣夫以苛為察以刻為明以輕為徳以重¶
　為威四者或興則下有怨心吾詔書數下冠蓋接道¶
　而吏不加理人或失職其咎安在勉思舊令稱朕意¶
　焉¶
<pb:KR2b0037_WYG_022-4b>¶
行四分歴¶
　太初歴施行百餘年歴稍後天(謂七曜之行在歴家/所推步躔□之前晦)¶
　(朔弦望/不合也)上命治歴編訢(人姓/名)李梵等綜校其狀作四¶
　分歴施行之¶
二月帝東巡¶
　耕于定陶幸㤗山柴告岱宗進幸奉高(注見/前)宗祀五¶
　帝于汶上明堂(注亦/見前)赦天下(帝之為太子也受尚書/于東郡太守汝南張酺)¶
　(帝幸東郡引酺及門生掾吏㑹庭中先備弟子之禮/使酺講尚書一篇然後修君臣之禮  張酺字孟侯)¶
<pb:KR2b0037_WYG_022-5a>¶
　(汝南細/陽人)¶
三月至魯祠孔子¶
　帝祠孔子及七十二弟子于闕里作六代之樂(大㑹/孔氏)¶
　(男子六十二人謂孔僖曰今日之㑹寧于卿家有光/榮乎對曰臣聞明王聖主莫不尊師貴道今陛下親)¶
　(屈萬乗辱臨敝里此乃崇禮先師増輝聖徳非臣家/之私榮也帝曰非聖者子孫馬有斯言乎拜僖郎中)¶
至東平祠獻王陵(今泰安府東平州東北峗/山上有後漢東平獻王冢)¶
　帝至東平追念獻王謂其諸子曰思其人至其鄉其¶
　處在其人亡因泣下霑襟遂幸獻王陵祠以太牢(獻/王)¶
<pb:KR2b0037_WYG_022-5b>¶
　(之歸國也驃騎府吏丁收周栩以王愛賢下士不忍/去遂為王家大夫數十年事祖及孫帝聞之皆引見)¶
　(擢為議郎已事祖及孫時獻王/子懷王忠  卒忠子敞嗣王)¶
夏四月還宫¶
秋七月詔定律毋以十一月十二月報囚(謂立春陽氣/至可以施生)¶
(故不論/囚也)¶
(丙/戌)三年春正月詔嬰兒無父母親屬及有子不能養食¶
者稟給如律(律本有此條/今舉行之也)¶
帝北巡三月還宫¶
<pb:KR2b0037_WYG_022-6a>¶
　帝耕于懷勅侍御史司空曰方春所過無得有所伐¶
　殺車可以引避引避之騑馬可輟解輟解之進幸中¶
　山還幸元氏復幸趙賜從行者各有差¶
夏四月收太尉鄭𢎞印綬(𢎞于元和元/年為太尉)𢎞自繋獄出之¶
卒以宋由(字叔路/長安人)為太尉(綱目凡例三公策拜卒免安/帝以後因事乃書今于章帝)¶
(時即依此例其事無/足錄者皆不具書)¶
　𢎞數陳竇憲權勢太盛言甚切至憲因奏𢎞泄漏密¶
　事(憲黨張林楊光貪殘𢎞奏/之吏與光舊因以告光)帝責讓𢎞收印綬𢎞自¶
<pb:KR2b0037_WYG_022-6b>¶
　詣廷尉詔勅出之因乞骸骨尋卒(𢎞病篤復上書極/言憲姦惡當誅帝)¶
　(省章遣醫視/病比至已卒)¶
司空倫罷以袁安為司空¶
　第五倫以老病乞身賜策罷以二千石俸終其身(倫/奉)¶
　(公盡節言事無所依逹性質慤少文采在位以貞白/稱或問倫曰公有私乎對曰昔人有與吾千里馬者)¶
　(吾雖不受每三公有所選舉心不能忘而亦終不用/也吾兄子病一夜十往退而安寢吾子有病雖不省)¶
　(視而竟夕不眠若是/者豈可謂無私乎)¶
疏勒王忠詐降班超斬之¶
<pb:KR2b0037_WYG_022-7a>¶
　先是超發疏勒于窴兵擊莎車莎車以賂誘疏勒王¶
　忠忠遂反從之西保烏即城超乃更立其府丞成大¶
　為疏勒王悉發其不反者以攻忠使人說康居王執¶
　忠以歸其國烏即城遂降至是忠說康居王借兵還¶
　據楨中(疏勒/地名)密與龜兹謀遣使詐降于超超知其姦¶
　縛忠斬之因擊破其衆南道遂通¶
詔侍中曹褒(字叔通魯/國薛人)定漢禮¶
　博士曹褒上疏以為宜定文制著成漢禮班固以為¶
<pb:KR2b0037_WYG_022-7b>¶
　宜廣集諸儒共議得失帝曰諺言作舍道旁三年不¶
　成㑹禮之家名為聚訟互生疑異筆不能下昔堯作¶
　大章一䕫足矣(見吕氏/春秋)乃拜褒侍中授以叔孫通漢¶
　儀十二篇曰此制散畧多不合經今宜依禮條正使¶
　可施行褒乃依準舊典雜以五經䜟記之文撰次天¶
　子至于庶人冠婚吉㐫終始制度凡百五十篇奏之¶
　帝以衆論難一故但納之不復令有司平奏¶
(丁/亥)章和元年(以嘉瑞屢/見故改元)夏六月以袁安為司徒(桓虞免/安代)¶
<pb:KR2b0037_WYG_022-8a>¶
(桓虞字仲/春馮翊人)任隗(字仲和/光之子)為司空¶
　隗清静寡欲帝素稱其行及是拜司空以沈正見重¶
　于時¶
秋七月䕶羌校尉張紆擊羌斬其帥迷吾(羌豪/名)¶
　先是燒當羌迷吾及其弟號吾冦隴西郡督烽掾李¶
　章追獲之號吾曰誠得生歸必悉罷兵不復犯塞太¶
　守張紆遣之羌即解散各歸故地迷吾退居河北歸¶
　義城已而䕶羌校尉𫝊育(北地/人)募人鬬諸羌胡(募人/間搆)¶
<pb:KR2b0037_WYG_022-8b>¶
　(諸羌使/之自鬬)羌胡不肯遂叛出塞更依迷吾育發諸郡兵¶
　數萬人共擊羌未及㑹育獨進軍迷吾襲擊大破之¶
　殺育及吏士八百餘人㑹諸郡兵到羌遂引去詔以¶
　張紆為校尉將萬人屯臨羌(漢縣故城在今/西寧府西寧縣)迷吾復¶
　與諸種冦金城塞紆遣從事司馬防與戰迷吾敗走¶
　欲降紆納之迷吾率衆至臨羌紆設兵大㑹施毒酒¶
　中伏兵殺其酋豪八百餘人斬迷吾頭以祭傅育冢¶
　復放兵擊其餘衆斬獲數千人(迷吾子迷唐與諸種/解仇結婚交質據大)¶
<pb:KR2b0037_WYG_022-9a>¶
　(小榆谷以叛張紆不能制/榆谷在今蘭州府河州西)¶
八月乙未晦日食¶
北匈奴五十八部來降¶
　北匈奴衰耗黨衆離叛南部攻其前丁零冦其後鮮¶
　卑擊其左西域侵其右不復自立乃遠引而去(南單/于與)¶
　(戰于涿邪山/斬獲而還)至是鮮卑復大破之斬優留單于北庭¶
　大亂于是屈蘭儲等五十八部(口二十萬勝/兵八千人)詣雲中¶
　五原朔方北地降¶
<pb:KR2b0037_WYG_022-9b>¶
班超發諸國兵擊莎車降之¶
　超發于窴諸國兵二萬人撃莎車龜兹王發温宿等¶
　兵合五萬人救之超曰今兵少不敵可各散去須夜¶
　鼔聲而發陰緩所得生口(使生口得歸言/超兵將散去)龜兹王聞¶
　之大喜自以萬騎于西界追超温宿王將八千騎于¶
　東界徼于窴超知二虜已出密召諸部勒兵鷄鳴馳¶
　赴莎車營胡大驚亂犇走追斬五千餘級莎車遂降¶
　龜兹等因各退散自是威震西域¶
<pb:KR2b0037_WYG_022-10a>¶
(戊/子)二年春正月濟南王康中山王焉來朝¶
　上篤于親親故二王入朝特加恩寵及諸昆弟不遣¶
　就國賞賜過度倉帑為虚(太尉掾何敞奏記宋由請/勅諸王就國節省浮賣由)¶
　(不能用平何敞/字文高  陵人)尚書宋意(字伯志/均族子)上疏曰陛下隆寵¶
　諸王禮敬過度春秋之義諸父昆弟無所不臣所以¶
　尊尊卑卑彊幹弱枝者也西平王羡等久磐京邑驕¶
　奢僭擬損上下之序失君臣之正宜割情不忍以義¶
　斷恩發遣歸藩以塞衆望¶
<pb:KR2b0037_WYG_022-10b>¶
帝崩¶
　年三十一遺詔無起寝廟一如先帝法制¶
太子肇即位(年十嵗是/為孝和帝)¶
尊皇后曰皇太后¶
三月葬敬陵(在河南府/洛陽東南)¶
　(史臣曰章帝素知人厭苛切事從寛/厚平徭簡賦民賴其慶嗚呼懋哉)¶
太后臨朝¶
　竇憲以侍中内幹機密出宣詔命弟篤為虎賁中郎¶
<pb:KR2b0037_WYG_022-11a>¶
　將篤弟景瓌並為中常侍兄弟皆在親要之地(崔駰/以書)¶
　(戒憲日傳曰生而富者驕生而貴者傲生富貴而能/不驕傲者未之有也昔馮野王稱為賢臣近陰衛尉)¶
　(克已復禮終受多福外戚所以獲譏于時埀愆于後/者葢在滿而不挹位有餘而仁不足漢與外家二十)¶
　(保族全身四人而已書/曰鑒于有殷可不慎哉)¶
以鄧彪(字智伯/禹之宗)為太傅録尚書事百官總已以聽¶
　竇憲以彪有義讓(彪父邯中興初有功封鄳鄉/侯邯卒彪讓國于異母弟)先帝¶
　所敬(建初中彪拜太尉元和初乞/罷詔給二千石奉嵗時存問)而仁厚委隨故尊¶
　崇之其所施為輒外令彪奏内白太后事無不從彪¶
<pb:KR2b0037_WYG_022-11b>¶
　在位修身而已不能有所匡正(憲性果急睚眦之怨/莫不報復以韓紆嘗)¶
　(劾父勲獄令客斬/紆子以首祭勲冡)¶
諸王始就國¶
夏四月以遺詔罷鹽鐵之禁¶
五月京師旱¶
冬十月侍中竇憲殺都鄉侯暢(齊殤王石之子/石武王縯孫)太后以¶
憲為車騎將軍使北擊匈奴以贖罪¶
　都鄉侯暢來弔國憂太后數召見之竇憲懼暢分宫¶
<pb:KR2b0037_WYG_022-12a>¶
　省之權遣刺客殺暢于屯衛中而歸罪于暢弟剛使¶
　侍御史與青州刺史雜考剛等(尚書韓稜以為賊在/京師不宜捨近問逺)¶
　(恐為奸臣所笑太后怒切責稜稜固/執其議  韓稜字伯師潁川舞陽人)太尉掾何敞請¶
　獨奏案之(敞説宋由曰暢宗室肺腑□土藩臣來弔/大憂上書須報親在或衛致此殘酷奉憲)¶
　(之吏莫適討捕蹤跡不顯主名不立敞數備股肱職/典賊曹欲親至發所以糾其變而二府執事以為三)¶
　(公不與賊盗公縱姦慝莫以為/咎敞請獨奏案之由乃許焉)二府(司徒司/空也)聞敞行¶
　皆遣主者(主知賊/盜之曹)隨之于是推舉具得事實太后怒¶
　閉憲于内宫先是南單于上言請伐北匈奴(時北匈/奴饑亂)¶
<pb:KR2b0037_WYG_022-12b>¶
　(降南部者嵗數十人南單于上言宜出兵討伐破北/成南令漢家長無北念太后以示耿秉秉言可討太)¶
　(后欲從之尚書宋/意上書諫不報)及是憲懼誅因自求擊匈奴以贖¶
　死乃以憲為車騎將軍執金吾耿秉為副發兵北伐¶
以鄧訓為䕶羌校尉擊迷唐破之諸羌來降¶
　公卿舉鄧訓代張紆迷唐率兵萬騎來至塞下未敢¶
　攻訓先脅小月氏胡訓擁衛胡令不得戰(議者咸以/羌胡相攻)¶
　(縣官之利不宜禁䕶訓曰張紆失信衆羌/大動今因其廹急以徳懷之庶能自用)開城悉驅¶
　羣胡妻子内之嚴兵守衛羌即解去(湟中詣胡皆言/漢家常欲鬬我)¶
<pb:KR2b0037_WYG_022-13a>¶
　(曹□鄧使君待伐以息信乃是得父/母也咸歡喜叩頭曰唯使君所命)訓遂賞賂諸羌¶
　使相招誘迷唐叔父號吾將其種人八百户來降訓¶
　因發秦胡羌兵掩擊迷唐破之迷唐乃去大小榆衆¶
　悉離散(明年春迷唐欲復歸故地訓發湟中六十人/縫革船置箄上渡河掩擊大破之一種殆盡)¶
　(迷唐收餘衆西徙千餘里燒當/豪帥稽顙歸死餘皆欵塞納質)¶
孝和皇帝¶
(己/丑)永元元年春下尚書僕射郅壽(字伯孝/惲之子)吏壽自殺¶
　竇憲嘗使門生齎書詣尚書僕射郅壽有所請託壽¶
<pb:KR2b0037_WYG_022-13b>¶
　送詔獄上書陳憲驕恣引王莽以誡國家又因朝㑹¶
　厲音正色譏憲等以伐匈奴起第宅事憲怒陷壽以¶
　買公田誹謗下吏當誅侍御史何敞上疏言之(疏曰/壽幾)¶
　(宻近臣匡救為職若黙懷不言其罪當誅今壽□衆/正議以安宗廟豈其私邪忠臣盡言以死為歸臣誠)¶
　(不欲聖朝行誹謗之誅/以杜塞忠直垂譏無窮)書奏壽得減死徙合浦未行¶
　自殺(時竇憲將行公卿詣朝堂上書諫以為匈奴不/犯邊塞而無故勞師遠涉損費國用徼㓛萬里)¶
　(非社稷之計書連上輒寝宋由諸卿稍自引止唯袁/安任隗免冠固事前後十上衆皆危懼安隗正色自)¶
　(若侍御史魯恭上疏曰萬民者天之所生天愛其所/生猶父母愛其子一物有不得其所者則天氣為之)¶
<pb:KR2b0037_WYG_022-14a>¶
　(舛錯况于人乎今匈奴逺藏去塞數千里而欲乘其/虚耗利其微弱是非義之所出也書奏不省  魯恭)¶
　(字仲康/平陵人)¶
夏六月竇憲擊北匈奴大破之登燕然山(注見/前)刻石勒¶
功而還¶
　竇憲耿秉出朔方塞(南單于出滿夷谷度遼將軍/鄧鴻出稒陽塞皆㑹涿邪山)與¶
　北單于戰于稽落山(在漠北胡三省注唐置/稽落州盖因山以名)大破之¶
　單于遁走斬獲甚衆降二十餘萬人出塞三千餘里¶
　登燕然山命中䕶軍班固刻石勒功紀漢威徳而還¶
<pb:KR2b0037_WYG_022-14b>¶
　(憲又遣司馬吳汜奉金帛遺北單于于西海上以詔/致賜單于稽首拜受遣其弟右温禺鞮王奉貢入侍)¶
　(憲以單于不自身/到奏還其侍弟)¶
秋九月以竇憲為大將軍¶
　封憲武陽(胡三省注郡國志泰山郡有南武陽侯國/憲盖封此南武陽故城在今山東沂州府)¶
　(費/縣)侯食邑二萬户憲固辭封爵詔許之舊大將軍位¶
　在三公下至是詔憲位在太傅下三公上(竇氏兄弟/驕縱而景)¶
　(尤甚奴客奪人財貨篡取罪人妻略婦女擅發緣邊/突騎袁安劾景不報瓌獨好經書節約自修何敞上)¶
　(封事曰伏見大將軍憲兄弟専朝虐用百姓奢侈僭/偪誅戮無罪臣誠不欲上令太后損文母之號陛下)¶
<pb:KR2b0037_WYG_022-15a>¶
　(有誓泉之譏下使憲等得長保其福佑駙馬都尉瓌/比請退身願抑家權可與參謀聽順其意誠宗廟至)¶
　(計竇氏之福時濟南王康尊貴驕甚憲乃白出敞焉/濟南太傅康有違失敞輒諫争康雖不能從然素敬)¶
　(重敞無所/嫌牾焉)¶
大水(郡國/凡九)¶
(庚/寅)二年春二月壬午日食(東觀記史官不/覽涿郡言之)¶
月氏遣使貢獻¶
　初月氏求尚公主班超拒還其使由是怨恨遣其副¶
　王謝將兵七萬攻超(超衆少皆大恐超曰月氏兵雖/多然數千里踰葱嶺來非有運)¶
<pb:KR2b0037_WYG_022-15b>¶
　(輸何足憂邪但當收穀堅守彼/饑窮日降不過數十日决矣)不下抄掠無所得超¶
　度其必從龜兹求食乃遣兵數百于東界要之謝果¶
　遣騎賂龜兹伏兵遮擊盡殺之持其首示謝謝大驚¶
　請罪由是嵗奉貢獻¶
秋七月竇憲出屯凉州¶
(辛/夘)三年春正月帝冠¶
　始用曹褒新禮權褒監羽林左騎¶
二月竇憲遣兵擊北匈奴于金微山(在漠北章懷注去/朔方五千餘里)¶
<pb:KR2b0037_WYG_022-16a>¶
大破之單于走死¶
　先是北單于遣使欵塞欲入朝見憲遣班固迎之㑹¶
　南單于求滅北庭憲復遣中郎將耿譚將騎出塞襲¶
　擊北單于單于被創僅而得免(事在/二年)至是憲以北匈¶
　奴㣲弱欲遂滅之遣左校尉耿夔(字定公/秉之弟)圍北單于¶
　金微山大破之獲其母閼氏名王以下五千餘級單¶
　于逃走不知所在出塞五千餘里而還自漢出師所¶
　未嘗至也(憲又遣兵擊北匈奴之守伊吾者復取/其地車師震慴前後王各遣子入侍)¶
<pb:KR2b0037_WYG_022-16b>¶
竇憲殺尚書僕射樂恢(字伯竒京/兆長陵人)¶
　竇憲以耿夔任尚為爪牙鄧疊郭璜為心腹班固傅¶
　毅(字武仲/茂陵人)典文章刺史守令多出其門賦歛吏民共¶
　為賂遺袁安任隗舉奏諸二千石并所連及貶秩免¶
　官四十餘人竇氏大恨以安隗素行高未有以害也¶
　尚書僕射樂恢上疏曰陛下富于春秋纂承大業諸¶
　舅不宜幹正王室示天下之私若上能以義自割下¶
　能以謙自引則四舅可保爵土之榮而皇太后永無¶
<pb:KR2b0037_WYG_022-17a>¶
　慙負宗廟之憂矣書奏不省恢乞骸骨歸憲風州郡¶
　廹脅恢飲藥死(于是朝臣震慴無敢違者袁安以天/子㓜弱外戚擅權每朝㑹進見及與)¶
　(公卿言國家事未嘗不喑鳴流/涕自天子及大臣皆恃頼之)¶
冬十月帝如長安竇憲來㑹¶
　帝幸長安詔憲與車駕㑹憲至尚書以下議欲拜之¶
　伏稱萬嵗尚書韓稜正色曰夫上交不謟下交不黷¶
　禮無人臣稱萬嵗之制議者皆慙而止(尚書左丞王/龍私奏記上)¶
　(牛酒于憲稜舉/奏論為城旦)¶
<pb:KR2b0037_WYG_022-17b>¶
以班超為西域都䕶¶
　龜兹姑墨温宿諸國皆降復置西域都䕶騎都尉戊¶
　巳校尉官以班超為都䕶徐幹為長史¶
十二月帝還宫¶
(壬/辰)四年春正月立北匈奴於除鞬為單于¶
　初北單于既亡其弟於除鞬自立遣使欵塞竇憲請¶
　立為單于置中郎將領䕶如南單于故事事下公卿¶
　議宋由等以為可許袁安任隗以為光武招懷南虜¶
<pb:KR2b0037_WYG_022-18a>¶
　非謂可永安内地正以權時之算可得扞禦北狄故¶
　也今宜令南單于反北庭領降衆無緣復更立於除¶
　鞬以増國費事奏未以時定安懼憲計遂行又獨上¶
　封事言之(略曰南單于屯先父舉衆歸徳四十餘年/屯又首□大謀空盡北虜今更立新降是)¶
　(失信所養建立無功况烏桓鮮卑/新殺北單于今立其弟豈不懷怨)詔下其議安與憲¶
　更相難折憲負勢驕訐至詆毁安稱光武誅韓歆戴¶
　涉故事(事俱/見前)安終不移然上竟從憲策(初廬江周榮/辟袁安府安)¶
　(舉奏竇景及爭立北單于事皆榮所具革竇氏客脅/榮曰竇氏悍士刺客滿城中謹備之矣榮曰榮江淮)¶
<pb:KR2b0037_WYG_022-18b>¶
　(孤生得備宰士縱為所害誠所甘心因敕妻子若/卒遇飛禍無得殯殮冀以區區腐身覺悟朝廷)¶
三月司徒安卒以丁鴻為司徒¶
　安卒朝野咸為痛惜後數月竇氏竟敗¶
夏六月戊戌朔日食¶
　丁鴻上疏曰昔諸吕擅權統嗣幾移哀平之間廟不¶
　血食今大將軍雖欲勅身自約然而天下遠近皆惶¶
　怖承㫖背王室向私門人道悖于下效騐見于天去¶
　事之徴未然之明鏡也夫天不可以不剛不剛則三¶
<pb:KR2b0037_WYG_022-19a>¶
　光不明王不可以不彊不彊則宰牧縱横宜因大變¶
　改正匡失以塞天意¶
地震(郡國凡/十三)¶
旱蝗¶
大將軍竇憲伏誅¶
　竇氏父子兄弟並為卿校充滿朝廷鄧疊及弟磊母¶
　元與憲壻郭舉舉父璜共相交結舉得幸太后遂謀¶
　為逆帝知其謀而外臣莫由親接以鉤盾令(典諸近/池苑囿)¶
<pb:KR2b0037_WYG_022-19b>¶
　(遊觀之處/宦者為之)鄭衆(南陽/犨人)謹敏有心幾不事豪黨遂與定¶
　議誅憲㑹憲自凉州還京師帝將發其謀使清河王¶
　慶私從千乘王伉(帝長/兄也)求得外戚𫝊(章懐注前書/外戚𫝊也)夜¶
　獨内之又令慶𫝊語鄭衆求索故事(謂文帝誅薄昭/武帝誅竇嬰故)¶
　(事/)明日幸北宫詔執金吾五校尉兵屯衛南北宫閉¶
　城門捕璜舉疊磊誅之收憲大將軍印綬更封冠軍¶
　侯與篤景瓌皆就國選嚴能相迫令自殺(初張酺為/河南尹數)¶
　(以正法繩景及竇氏敗酺上疏曰方憲等寵貴羣臣/阿附唯恐不及今嚴威既行皆言當死不復顧其前)¶
<pb:KR2b0037_WYG_022-20a>¶
　(後伏見陽夏侯瓌每存忠善未嘗犯法宜加貸宥以/□厚徳帝感其言由是瓌獨得全竇氏宗族賓客皆)¶
　(免歸故郡初班固奴醉罵洛陽令至是令收捕固死/獄中固嘗著漢書未就詔固女弟曹壽妻昭踵成之)¶
以宦者鄭衆為大長秋¶
　帝策勲班賞衆每辭多就寡帝由是賢之常與議事¶
　中官用權自此始¶
秋七月太尉由以罪策免自殺¶
　以黨于竇氏也¶
八月司空隗卒以尹睦(河南/人)為太尉錄尚書事劉方(即/前)¶
<pb:KR2b0037_WYG_022-20b>¶
(襄城/令)為司空¶
　初議立北單于惟宗正劉方大司農尹睦同袁安任¶
　隗議及竇氏敗帝追思前議故策免宋由㑹隗病卒¶
　以睦為太尉方為司空鄧彪以老病上還樞機職詔¶
　以睦代之(睦尋卒于位方後/坐事免歸自殺)¶
䕶羌校尉鄧訓卒迷唐復反¶
　鄧訓卒吏民羌胡旦夕臨者日數千人前烏桓吏士¶
　(訓前任烏/桓校尉)皆犇走道路至空城郭吏執不聽以状白¶
<pb:KR2b0037_WYG_022-21a>¶
　校尉徐傿傿歎曰此為義也乃釋之遂家家為訓立¶
　祠聶尚(蜀郡/太守)代訓為校尉欲以恩懷諸羌乃招迷唐¶
　使還居大小榆谷(迷唐遣祖母詣尚尚自/送之塞下令譯䕶送之)迷唐遂與¶
　諸種屠譯(屠其譯/使也)以盟復宼金城塞尚坐免(明年校/尉□友)¶
　(攻迷唐于大小榆谷夹逢留大河築城塢作大航造/河橋欲以渡共迷唐逺徙依賜支河曲至永元八年)¶
　(史充代友為校尉遂發湟中羌胡出塞而迷唐近擊/充兵殺數百人九年充坐徵是秋迷唐復率衆宼隴)¶
　(西詔遣征西将軍劉尚等将兵討之迷唐懼棄老弱/犇入臨洮南尚等追至高山大破之迷唐引去不能)¶
　(復追十年劉尚坐畏懦免謁者耿譚設購賞諸種頗/來附迷唐恐乃降詣闕□獻  逢留大河胡三省注)¶
<pb:KR2b0037_WYG_022-21b>¶
　(即黄河也河水至此有逢留之名賜支即禹貢析支/地理今釋在陜西河州西河曲司馬彪曰河水屈而)¶
　(東北逕析支之地是為/河曲矣臨洮注見前)¶
(癸/巳)五年春二月隴西地震¶
秋九月北單于叛遣兵追斬滅之¶
　於除鞬聞竇憲誅自遁還北詔討斬之破滅其衆先¶
　是耿夔既破北匈奴鮮卑遂徙據其地至是匈奴餘¶
　種十餘萬落皆自號鮮卑鮮卑由此漸盛¶
以張酺為太尉¶
<pb:KR2b0037_WYG_022-22a>¶
　酺與尚書張敏(字伯逹河/間鄭人)等奏曹褒制漢禮亂聖術¶
　宜加刑誅帝寝其奏而漢禮遂不行¶
(甲/午)六年春正月使匈奴中郎将杜崇等殺南單于安國¶
立左賢王師子為單于¶
　單于屯屠何死弟安國立(安國初為左賢王無稱譽/及為單于單于適之子左)¶
　(谷蠡王師子以次轉為左賢王師子素勇黠多智數/将兵擊北庭受賞賜國中盡敬師子而不附安國安)¶
　(國欽弑之與諸新降胡同謀議/師子覺其謀乃别居五原界)安國與中郎将杜崇¶
　不相平乃上書告崇崇斷其章因與度遼将軍朱徽¶
<pb:KR2b0037_WYG_022-22b>¶
　上言安國親近新降欲殺左賢王世子起兵背叛下公¶
　卿議(皆以為宜遣有方畧使者之單于庭與崇徽并/力貴其部衆為邊害者共平罪誅若不從命令)¶
　(為權時方畧亦足以/威示百蠻帝從之)于是徽崇遂發兵造其庭安¶
　國奔走舉兵欲誅師子師子先知乃悉将廬落入曼¶
　栢城(後漢縣屬五原郡地/在今吳喇或黄河北)安國追到城下門閉不得¶
　入乃引兵屯五原崇徽因發諸部騎追赴之安國舅¶
　喜為等恐并誅乃殺安國而立師子(師子既立諸胡/不服北匈奴降)¶
　(者夜襲師子脅立前單于屯屠河子逄侯為單于叛/走出塞詔遣将軍鄧鴻等擊之逢侯逺遁漢兵不能)¶
<pb:KR2b0037_WYG_022-23a>¶
　(追而還明年鴻坐逗遛失利朱徽杜崇/坐失胡和致胡反皆徴下獄死)¶
秋京師旱¶
班超發八國兵討焉耆斬其王廣¶
　初龜兹諸國既降焉耆猶懷二心至是討之斬廣及¶
　尉犂王汛于陳睦故城𫝊首京師更立元孟為焉耆¶
　王于是西域五十餘國悉納質内屬至于海濱四萬¶
　里外皆重譯貢獻(封班超為定/逺侯邑千户)¶
以陳寵為廷尉¶
<pb:KR2b0037_WYG_022-23b>¶
　寵性仁矜數議疑獄每附經典務從寛恕¶
(乙/未)七年夏四月辛亥朔日食¶
秋七月易陽(漢縣故城在今直/𨽻廣平府水年縣)地裂¶
九月京師地震¶
(丙/申)八年春二月立貴人陰氏為皇后(識之曾/孫也)¶
夏蝗(河内/陳留)¶
(丁/酉)九年春三月隴西地震¶
夏六月京師旱蝗¶
<pb:KR2b0037_WYG_022-24a>¶
　詔除田租及山澤稅¶
秋閏八月皇太后竇氏崩(諡章徳合/葬敬陵)¶
　初梁貴人既死宫省事秘莫有知帝為梁氏出者至¶
　是舞陰公主子梁扈奏記三府太尉張酺言狀帝感¶
　慟良久㑹貴人姊(樊調/妻□)上書自訟乃知貴人寃殁之¶
　狀三公奏請貶竇太后尊號不宜合葬先帝帝手詔¶
　臣子無貶尊上之文其勿復議¶
追尊梁貴人為恭懷皇太后葬西陵¶
<pb:KR2b0037_WYG_022-24b>¶
　封梁竦子三人為侯(崇為樂平侯雍為乘/氏侯翟為單父侯)位皆特進¶
　梁氏自此盛(清河王慶始敗求上母宋貴人冢帝許/之並詔宋氏悉歸京師除慶舅皆為郎)¶
(戊/戌)十年夏五月京師大水¶
冬十月雨水(凡五/州)¶
十二月以劉愷(字伯/豫)為郎¶
　初居巢(注見/前)侯劉般(字伯興宣/帝元孫)薨子愷當嗣稱父遺¶
　意讓其弟憲遁逃十餘年有司奏請絶其國賈逵上¶
　書曰孔子稱能以禮讓為國乎何有有司不原樂善¶
<pb:KR2b0037_WYG_022-25a>¶
　之心而繩以循常之法非所以長克讓之風成含宏¶
　之化也詔聽憲嗣爵徴愷為郎¶
(己/亥)十一年春二月遣使循行廩貸¶
　令郡國被災害不能自存者得漁采山林池澤不收¶
　假稅尋又詔曰吏民踰僭是以舊令制之節度頃者¶
　貴戚近親莫肯率從有司不舉怠放日甚竒巧靡貨¶
　流積公行在位犯者當先舉正申明憲綱¶
(庚/子)十二年夏四月秭歸(後漢縣今湖北/宜昌府歸州是)山崩¶
<pb:KR2b0037_WYG_022-25b>¶
秋七月辛亥朔日食¶
(辛/丑)十三年春正月帝幸東觀(漢聚書/之所)¶
　帝覽書林閲篇籍召見諸儒魯丕(字叔陵/恭之弟)賈逵黄香¶
　(字文彊江陵安陸人京師號/曰天下無雙江夏黄童)等相難數事帝善丕說¶
　特賜衣冠丕因上疏曰說經者𫝊先師之言非從已¶
　出若䂓矩權衡之不可枉也難者必明其據說者務¶
　立其義浮華無用之言不陳于前故精思不勞而道¶
　術愈章法異者各令自說師法博觀其義無令幽遠¶
<pb:KR2b0037_WYG_022-26a>¶
　獨有遺失也¶
迷唐復叛宼金城郡兵擊破之¶
　初迷唐既入朝(事具/前)其餘種人不滿二千饑窘不立¶
　帝令還大小榆谷迷唐以故地不可復居辭不肯出¶
　校尉呉祉等促使出塞迷唐復叛宼鈔而去(吳祉等/皆坐徵)¶
　至是迷唐復還賜支河曲將兵向塞金城太守侯覇¶
　等擊之種人瓦解迷唐遂弱遠踰賜支河首依發羌¶
　(羌之/别種)居久之病死其子來降¶
<pb:KR2b0037_WYG_022-26b>¶
冬詔邊郡舉孝亷¶
　詔曰幽并凉州户口率少邊役衆劇束修良吏進仕¶
　路狹撫接夷狄以人為本令綠邊郡口十萬以上嵗¶
　舉孝亷一人不滿十萬二嵗一人五萬以下三歲一¶
　人¶
以魯恭為司徒¶
　初恭為中牟令専以徳化為理不任刑罰(時郡國螟/傷稼獨不)¶
　(入中牟河南尹袁安聞之疑其不實使掾往亷之恭/随行阡陌有雉履止傍有兒童掾曰兒何不捕雉兒)¶
<pb:KR2b0037_WYG_022-27a>¶
　　(曰雉方雛掾瞿然起曰所以来者欲察君政今蟲不/犯境一異也化及鳥獸二異也童子有仁心三異也)¶
　　(遂還府白安安因/上書言状帝異之)徴拜侍御史累遷光禄勲選舉清¶
　平貴戚不能枉其正至是為司徒(十六年/七月免)¶
(壬/寅)十四年春安定羌反郡兵擊滅之復置西海郡¶
　安定降羌燒何種反郡兵擊滅之自是西海及大小¶
　榆谷左右無復羌宼隃麋(後漢侯國故城在/今鳯翔府汧陽縣)相曹鳯¶
　上言燒何種居大小榆谷土地肥美有西海魚鹽之¶
　利阻大河以為固又近塞内諸種故犯法者常從此¶
<pb:KR2b0037_WYG_022-27b>¶
　起宜及此時建復西海郡縣䂓固二榆廣設屯田隔¶
　塞羌胡交闗之路遏絶狂狡窺欲之源又殖榖富邊¶
　省委輸之役國家可以無西方之憂上從之乃繕修¶
　故西海郡拜鳯為金城西部都尉戍之(後増廣屯田/列屯□河合)¶
　(三十四部其功垂立㑹/永初中諸羌叛乃罷)¶
皇后陰氏廢死¶
　陰皇后多妬忌寵遇寖衰數懷恚恨有言后與外祖¶
　鄧朱挾巫蠱道者后坐廢以憂死(朱考死/獄中)¶
<pb:KR2b0037_WYG_022-28a>¶
大水(凡三/州)¶
徴班超還京師¶
　班超久在絶域(超自永平十六年出西/城至是凡三十一年)年老上書乞¶
　歸(書言臣不敢望列酒泉/郡但願生入玉門闗)久之未報超妹曹大家(讀/作)¶
　(姑/)上書為超求哀帝感其言乃徴超還八月至雒陽¶
　(拜為射/聲校尉)九月卒(超之被徴也任尚代為都尉謂超曰/小人猥承君後仕重慮淺宜有以誨)¶
　(之超曰塞外吏士本非孝子順孫皆以罪過徙補邊/屯而蠻夷懷鳥獸之心難養易敗今君性嚴急水清)¶
　(無大魚察政不得下和宜蕩佚簡易寛小過總大綱/而已超去後尚私謂所親曰我以班君當有竒策今)¶
<pb:KR2b0037_WYG_022-28b>¶
　(所言平平耳尚後/竟失邊和如超言)¶
立貴人鄧氏為皇后¶
　初鄧禹嘗謂人曰吾將百萬之衆未嘗妄殺一人後¶
　世必有興者其子訓有女曰綏性孝友好書𫝊常晝¶
　修婦業暮誦經典家人號曰諸生選入宫為貴人恭¶
　肅小心動有法度承事陰后接撫同列常克已以下¶
　之雖宫人𨽻役皆加恩恤帝深嘉焉(嘗有疾帝特令/其母兄弟入視)¶
　(醫藥貴人辭曰宮禁至重而使外舍久在内省上令/陛下有私幸之譏下使賤妾獲不知足之謗上下交)¶
<pb:KR2b0037_WYG_022-29a>¶
　(損誠不願也每有讌㑹諸姫競自修飾貴人獨尚質/素其衣有與隂后同色者即時解易若並時進見則)¶
　(不敢正坐離立每有所問常逡巡後對帝/數失皇子貴人數選進才人以博帝意)及是立為¶
　皇后郡國貢獻悉令禁絶歲時但供紙墨而已(帝每/欲官)¶
　(爵鄧氏后輒哀請謙讓故后兄隲終/帝世不過中郎將  鄧隲字昭伯)¶
以徐防(字謁卿沛/國銍人)為司空¶
　防上疏以為漢立博士十有四家(漢官儀曰光武中/興恢宏稽古易有)¶
　(施孟梁邱賀京房書有歐陽和伯夏侯勝建詩有申/公轅□韓嬰春秋有嚴彭祖顔安樂禮有戴徳戴聖)¶
　(凡十四/博士)設甲乙之科(前書嵗課甲科四十人為郎中/乙科二十人為大子舍人丙科)¶
<pb:KR2b0037_WYG_022-29b>¶
　(四十人為/文學掌故)以勉學者今太學試博士弟子皆以意說¶
　不修家法不依章句妄生穿鑿輕侮道術寖以成俗¶
　誠非詔書實選本意改薄從忠三代常道専精務本¶
　儒學所先臣以為博士策試宜從其家章句開五十¶
　難以試之解釋多者為上第引文明者為高說若不¶
　依先師義有相伐皆正以為非上從之¶
封宦者鄭衆為鄛鄉(章懷注南陽郡棘陽有鄛鄉棘陽/故城在今河南南陽府新野縣)¶
侯¶
<pb:KR2b0037_WYG_022-30a>¶
　宦者封侯自此始¶
(癸/夘)十五年夏四月甲子晦日食¶
　時帝遵肅宗故事兄弟皆留京師有司以日食陰盛¶
　奏遣諸王就國詔曰甲子之異責由一人諸王幼穉¶
　早離顧復常有蓼莪(小雅/詩篇)凱風(弼風/詩篇)之哀選懦(音軟/)¶
　之恩知非國典且復宿留(宿先就反留力就/反猶言停待也)¶
秋九月雨水(凡四/州)¶
冬十月帝如章陵十一月還宫¶
<pb:KR2b0037_WYG_022-30b>¶
　幸章陵祠舊宅祠園廟㑹宗室于舊廬勞賜作樂進¶
　幸雲夢臨漢水進幸江陵時太尉張禹(字伯逹/襄國人)畱守¶
　(禹于十二年代/張□為太尉)聞之以為不宜冐險遠遊驛馬上諌¶
　詔報口祠謁既訖當南禮大江今得君奏臨漢囘輿¶
　及還禹特蒙賞賜¶
詔大官勿受遠國珍羞¶
　嶺南舊貢生龍眼(交州記樹高五六丈子/似荔枝而小七月熟)荔枝(大如/桂樹)¶
　(實如難子至日禺中翕/然俱赤食之甘而多汁)十里一置(馬遞/曰置)五里一候(司/望)¶
<pb:KR2b0037_WYG_022-31a>¶
　(曰/候)書夜傳送臨武(漢縣今屬湖/南桂陽州)長唐羌(字伯游/汝南人)上書¶
　曰臣聞上不以滋味為徳下不以貢膳為功伏見交¶
　阯七郡獻生龍眼等鳥驚風發南州土地炎熱惡蟲¶
　猛獸不絶于路觸犯死亡不可勝數死者不可復生¶
　來者猶可救也詔曰遠國珍羞本以薦奉宗廟茍有¶
　傷害豈愛民之本其敇大官勿復受獻¶
(甲/辰)十六年秋七月旱¶
(乙/巳)元興元年冬十二月帝崩(年二/十七)皇后迎子隆即位(是/為)¶
<pb:KR2b0037_WYG_022-31b>¶
(孝殤/帝)¶
　初帝失皇子十數後生者輒隠秘養于民間羣臣無¶
　知者及帝崩皇后乃收皇子于民間長子勝有痼疾¶
　少子隆生始百餘日迎立以為太子即位¶
尊皇后曰皇太后太后臨朝¶
雒陽令王渙(字稚子廣/漢都人)卒¶
　渙居身平正能以明察發擿姦伏外猛内慈人皆悅¶
　服至是卒官百姓莫不流涕為立祠作詩弦歌以祭¶
<pb:KR2b0037_WYG_022-32a>¶
　太后詔曰夫忠良之吏國家所以為治也求之甚勤¶
　得之至寡故洛陽令王渙秉清修之節盡心奉公務¶
　在惠民其以渙子石為郎中以勸勞勤¶
孝殤皇帝¶
(丙/午)延平元年春正月以張禹為太傅徐防為太尉參録¶
尚書事¶
　太后以帝在襁褓欲令重臣居禁内乃詔禹舍宫中¶
　五日一歸府每朝見特贊與三公絶席¶
<pb:KR2b0037_WYG_022-32b>¶
封兄勝為平原王¶
三月葬慎陵(在洛陽/東南)¶
　(賀善贊曰和帝早發莫斷收攬權綱而又尊儒納諌/動無大過惜乎始謀不遠權奸雖除宦豎用事遂為)¶
　(東漢禍/基之主)¶
清河王慶就國特加殊禮¶
　慶子祜年十三太后以帝幼弱遠慮不虞留祜與嫡¶
　母耿姫居清河邸(姫况/孫也)¶
夏四月罷祠官不在禮典者¶
<pb:KR2b0037_WYG_022-33a>¶
　太后以鬼神難徴淫祀無福乃詔有司罷之(又詔赦/建武以)¶
　(來諸犯禁錮者皆復為平人減大官導官尚方内署/服御珍膳靡麗難成之物自非陵廟米不得導擇朝)¶
　(夕一肉飯而已郡國所貢皆減過半斥賣上林鷹犬/離宫别館儲峙米炭悉令省之又詔免遣掖庭宫人)¶
　(及宗室之沒入/者皆為庶民)¶
以鄧隲為車騎將軍儀同三司(胡三省注三司三公也/晉職官志儀同二司之)¶
(名始/此)¶
五月河東垣山(章懷注垣縣山也垣縣故/城在今山西絳州垣曲縣)崩¶
雨水詔實覈傷害除其田租¶
<pb:KR2b0037_WYG_022-33b>¶
　郡國三十七大水詔曰間者水災害稼朝廷憂懼而¶
　郡國欲獲虚譽遂多張墾田競増户口掩匿盗賊奸¶
　惡無懲署用非次選舉乖宜貪苛慘毒延及平民刺¶
　史垂頭塞耳阿私下比不畏于天不愧于人自今以¶
　後将糾其罰二千石長吏其各實覈所傷害為除田¶
　租¶
秋八月帝崩(年二/嵗)太后迎清河王子祜入即位(是為孝/安帝)¶
太后猶臨朝¶
<pb:KR2b0037_WYG_022-34a>¶
　后與兄隲定策禁中迎祜拜長安侯立以為和帝嗣¶
詔檢勅鄧氏賓客¶
　詔司𨽻校尉河南尹南陽太守曰每覽前代外戚賓¶
　客濁亂奉公為民患苦咎在執法怠懈不輒行其罰¶
　故也今宗門廣大姻戚不少賓客姦猾多干憲禁其¶
　明加檢勅勿相容䕶自是親戚犯罪無所假貸¶
九月大水(凡六/州)¶
葬康陵¶
<pb:KR2b0037_WYG_022-34b>¶
　以連遭大水百姓苦役方中(陵中/也)秘藏及諸工作減¶
　十之九¶
隕石于陳留¶
冬十月大水雨雹(凡四/州)¶
清河王慶卒¶
　清河王病篤上書求葬宋貴人冢旁遂薨年二十九¶
　太后使掖庭丞送左姬(左姬名小娥/安帝生母也)喪與王合葬使¶
　司空持節弔祭車騎將軍鄧隲䕶喪事¶
<pb:KR2b0037_WYG_022-35a>¶
詔舉隱逸選博士¶
　尚書郎樊準(字幼陵南/陽湖陽人)以儒學陵替乃上疏曰臣聞¶
　人君不可以不學光武皇帝受命中興不遑啟處然¶
　猶投戈講藝息馬論道孝明皇帝庶政萬幾無不簡¶
　心而垂情古典游意經藝正坐自講諸儒並聽化自¶
　聖躬流及蠻荒今學者益少遠方尤甚博士倚席不¶
　講儒者競論浮麗宜博求幽隱寵進儒雅以俟聖上¶
　講習之期太后深納其言詔公卿中二千石各舉隱¶
<pb:KR2b0037_WYG_022-35b>¶
　士大儒務取高行以勸後進妙簡博士必得其人¶
孝安皇帝¶
(丁/未)永初元年春正月蜀郡徼外羌内屬¶
　徼外𦍑龍橋等六種慕義降附于是分犍為南部為¶
　屬國都尉(時永昌徼外僬僥種夷及九/真徼外夜郎蠻皆貢獻内屬)¶
三月癸酉日食¶
夏四月封鄧隲及弟悝𢎞閶皆為列侯隲辭不受¶
　先是隲兄弟常居禁中隲不欲久在内連求還第太¶
<pb:KR2b0037_WYG_022-36a>¶
　后乃許之至是封隲及諸弟皆為列侯隲辭讓不獲¶
　遂逃避使者上疏自陳至于五六乃許之(𢎞性儉素/治歐陽尚)¶
　(書授帝禁中後卒有司奏贈驃騎將軍太/后追𢎞雅意不許但賜錢布隲辭不受)¶
五月以魯恭為司徒(恭先罷至是/再為司徒)¶
　恭奏舊制立秋乃行薄刑自永元以來改用孟夏上¶
　逆時氣下傷農業按月令孟夏斷薄刑者謂輕罪以¶
　上不欲久繫故時斷之也孟夏之制可從此令其決¶
　獄案考皆以立秋為斷恭又奏章帝定令斷獄皆以¶
<pb:KR2b0037_WYG_022-36b>¶
　冬至之前而小吏入十一月得死罪賊不問曲直便¶
　即格殺雖有疑罪不復讞正可令大辟之科盡冬月¶
　乃斷從之¶
六月封太后母隂氏為新野君¶
罷西域都䕶及伊吾盧柳中(注俱/見前)屯田¶
　先是西域諸國叛攻都䕶任尚于疏勒(尚上書求救/㑹朝廷以梁)¶
　(慬為西域副校尉即敕慬發兵赴之慬未至/而尚已得解  梁懂字伯威北地弋居人)詔徴尚¶
　還以段禧為都䕶保龜兹(禧先守它乾城梁慬以為/不可固乃詭説龜兹王白)¶
<pb:KR2b0037_WYG_022-37a>¶
　(覇而以兵擊破/其衆遂保龜兹)道路隔塞檄書不通公卿議者以為¶
　西域阻逺數有背叛吏士屯田其費無已于是罷之¶
諸羌復叛詔将軍鄧隲校尉任尚討之(鄧隲任尚討羌/范書安帝紀載)¶
(在永初元年六月西羌傳載在是冬通鑑從西羌𫝊考/隲本傳云其夏凉州羌叛詔隲討之與帝紀同今依之)¶
(改輯于/六月)¶
　初諸羌布在郡縣皆為吏民豪右所徭役積以愁怨¶
　㑹罷西域都䕶發羌數千騎迎之郡縣迫促發遣羣¶
　羌頗有㪚叛諸郡發兵邀遮或覆其盧落于是諸種¶
<pb:KR2b0037_WYG_022-37b>¶
　(勤姐當煎大/豪東岸等)愈驚同時奔潰(先是燒當東號子麻奴/降居安定及是麻奴兄)¶
　(弟與先零别種滇零及諸羌俱叛/  鍾羌續漢書曰居隴西臨洮谷)大為冦掠斷隴道¶
　(隴坻/之道)時羌歸附已乆無復器甲或持竹竿木枝以代¶
　戈矛或負板案以為楯或執銅鏡以象兵郡縣畏懦¶
　不能制詔遣車騎将軍鄧隲征西校尉任尚将五營¶
　(北軍五/校營)及諸郡兵討之(隲至漢陽諸郡兵未至明年/春鍾羌數千人擊敗隲軍于)¶
　(冀西㑹梁慬自西域還至敦煌逆詔慬留為諸軍援/懂至張掖破諸羌萬餘人羌大豪三百餘人詣慬降)¶
　(並慰譬遣還故地是漢陽後漢郡治冀/今鞏昌府伏羌縣  冀西冀縣之西也)¶
<pb:KR2b0037_WYG_022-38a>¶
秋九月以冦賊雨水䇿免太尉防司空勤(徐防/尹勤)¶
　三公以災異免自此始(仲長統昌言曰光武慍數世/之失權忿彊臣之竊命矯枉)¶
　(過直政不任下雖置三公事歸臺閣自此以來三公/之職備員而已至于中世權移外戚寵被近習用其)¶
　(私人殘擾百姓使隂陽失和水旱為災此皆戚宦之/臣所致然也反以䇿讓三公至于死免足為呌呼蒼)¶
　(天號咷泣血者矣郎仲長統字公理山陽髙平/人建安時舉尚書  著書十萬餘言名曰昌言)¶
冬十一月司空周章(字次叔南/陽随人)自殺(章于九月代/尹勤為司空)¶
　鄭衆蔡倫等皆乗勢豫政周章數進直言太后不能¶
　用初太后以平原王勝有痼疾而貪殤帝孩抱養為¶
<pb:KR2b0037_WYG_022-38b>¶
　己子故立焉及殤帝崩羣臣以勝疾未痼意咸歸之¶
　太后以前不立勝恐後為怨乃迎帝而立之周章以¶
　衆心不附宻謀誅隲兄弟及衆倫等癈太后及帝而¶
　立勝事覺自殺¶
　(劉友益書法周章不書謀逆葢清河之立太后之私/章位在三公與其他謀廢立者異矣然后無大過隲)¶
　(又近賢章不量時而出此/計其死自取之而已矣)¶
地震大水大風雨雹¶
　是嵗郡國十八地震四十一大水二十八風雹¶
<pb:KR2b0037_WYG_022-39a>¶
(戊/申)二年春遣使稟貸冀兖流民¶
　御史中丞樊準上疏請减無事之物省官吏作者被¶
　灾之郡百姓凋殘恐非賑給所能勝贍可遣使持節¶
　慰安尤困乏者徙置荆揚孰(與熟/同)郡太后從之悉以¶
　公田賦與貧民即擢準為光禄大夫使冀州遣議郎¶
　吕倉使兖州稟貸流民咸為蘇息¶
夏五月旱太后親録囚徒¶
　太后幸雒陽寺(官之所/止曰寺)及若盧獄(屬少府主鞫/将相大臣)録囚¶
<pb:KR2b0037_WYG_022-39b>¶
　徒雒陽有囚實不殺人而被考自誣羸困輿見畏吏¶
　不敢言将去舉頭若欲自訴太后呼還問状具得枉¶
　實即収雒陽令抵罪行未還宫澍雨大降¶
六月大水大風雨雹¶
　京師及郡國凡四十¶
秋七月太白入北斗¶
冬任尚與先零羌滇零戰大敗詔遣謁者龎參(字仲逹/緱氏人)¶
督諸軍屯¶
<pb:KR2b0037_WYG_022-40a>¶
　鄧隲使任尚與滇零等戰于平襄(漢縣為隴西郡治/故城在今甘肅鞏)¶
　(昌府通/渭縣)尚軍大敗羌衆遂大盛朝廷不能制湟中粟¶
　石萬錢死亡不可勝數而轉運難劇故左校令(官名/掌工)¶
　(工屬将/作大匠)龎參先坐法輸作若盧使其子俊上書(曰萬/里運)¶
　(糧以就羌戎不若總兵養衆以待其疲鄧隲宜且振/旅留任尚使督凉州士民轉居三輔休徭役以助其)¶
　(時止煩賦以益其財令男得耕種女得織絍然後蓄/精鋭乗懈沮出其不意攻其不備則邊民之讐報奔)¶
　(北之恥/雪矣)書奏㑹樊準上疏薦參太后即擢參于徒中¶
　召拜謁者使西督三輔諸軍屯(滇零僭稱天子招集/諸雜羌斷隴道冦鈔)¶
<pb:KR2b0037_WYG_022-40b>¶
　(三輔南入益中殺漢中太守董炳梁懂受詔當屯金/城聞賊冦三輔即引兵赴擊連破走之羌稍退㪚)¶
徴鄧隲為大将軍¶
　詔鄧隲還京師任尚留屯漢陽隲拜為大将軍既至¶
　使大鴻臚親迎中常侍郊勞王主以下候望于道寵¶
　靈顯赫光震都鄙¶
地震(郡國凡/十二)¶
(己/酉)三年春正月帝冠¶
京師大饑民相食¶
<pb:KR2b0037_WYG_022-41a>¶
司徒恭罷¶
　恭再在公位選辟髙第(胡三省注此/謂公府掾屬)至列卿郡守而¶
　門下耆生或不䝉舉薦有怨望者恭聞之曰學之不¶
　講是吾憂也諸生不有鄉舉者乎(章懷注言自有鄉/里之舉何待三公)¶
　(之/辟)終無所言亦不借之議論¶
夏四月令吏民入錢穀拜爵有差¶
　以國用不足從三公之請也(得為闗内侯虎賁羽林/郎五官大夫各有差)¶
冬十月南匈奴反(通鑑係于六月/今依范書帝紀)¶
<pb:KR2b0037_WYG_022-41b>¶
十二月地震(郡國/凡九)¶
有星孛于天苑(天苑十六星/在昴畢南)¶
雨水并凉大饑人相食¶
(庚/戌)四年春正月元㑹徹樂不陳充庭車(以年飢故/不令陳列)¶
遣御史中丞王宗青州刺史法雄(字文彊扶風郿人齊/襄王法章之後秦滅)¶
(齊子孫不敢稱田姓故/以法為氏後徙三輔)討海賊張伯路¶
　先是海賊張伯路等冦濵海九郡(事在/三年)遣侍御史龎¶
　雄督州郡兵擊之伯路等乞降尋復屯聚黨衆浸盛¶
<pb:KR2b0037_WYG_022-42a>¶
　至是詔遣御史中丞王宗持節發幽冀諸郡兵合數¶
　萬人徴法雄為青州刺史并力討之宗雄與伯路連¶
　戰破走之(㑹赦到賊以為軍解甲不敢降議者皆以/為當遂擊之雄曰不然兵凶器戰危事勇)¶
　(不可恃勝不可必賊若乘船入島攻之未易也及有/赦令可且罷兵以慰誘其心勢必解哉然後圖之可)¶
　(不戰而定也宗善其言即罷兵賊乃還所掠人而東/萊郡兵獨未解甲賊復驚走海島上已乏食東掠明)¶
　(年雄破/斬之)¶
詔以凉州牧守子弟為郎¶
　龎參説鄧隲徙邊郡不能自存者入居三輔隲然之¶
<pb:KR2b0037_WYG_022-42b>¶
　欲棄凉州并力北邊乃㑹公卿集議隲曰譬若衣敗¶
　瓌一以相補猶有所完若不如此将兩無所保郎中¶
　虞詡(字升卿陳/國武平人)言于太尉張禹(詡曰大将軍之䇿不/可者三先帝開拓土)¶
　(宇劬勞後定今憚小費舉而棄之一也凉州既棄即/以三輔為塞園林單外二也諺曰闗西出将闗東出)¶
　(相烈士武臣多出凉州士風壮猛便習兵事今羌胡/所以不敢入據三輔為心腹之害者以凉州在後故)¶
　(也凉州士風所以推鋒執鋭父死子戰無反顧之心/者為臣屬于漢故也今割而棄之民庶安土重遷必)¶
　(引領而怨曰中國棄我于戎狄若卒然起謀因天下林/之饑敝驅氐羌以為前鋒席卷而東則函谷以西園)¶
　(舊京非復漢有三也議者喻以補衣猶/有所完詡恐其疽食浸滛而無限極也)禹曰㣲子之¶
<pb:KR2b0037_WYG_022-43a>¶
　言幾敗國事詡因説禹網羅凉上豪傑引其牧守子¶
　弟于朝外以勸厲答其功勤内以拘致防其邪計禹¶
　善其言乃更集四府皆從詡議于是辟西川豪傑為¶
　掾屬拜牧守長吏子弟為郎以慰安之¶
以虞詡為朝歌長討縣境郡盗平之¶
　鄧隲以前議惡詡欲以法中之㑹朝歌賊數千人攻¶
　殺長吏屯聚連年州郡不能禁乃以詡為朝歌長(故/舊)¶
　(皆弔之詡笑曰事不避難臣之職也不遇盤/根錯節無以别利器此乃吾立功之秋也)始到謁¶
<pb:KR2b0037_WYG_022-43b>¶
　河内太守馬稜(扶風茂陵人/援之族孫)稜曰君儒者當謀謨廟¶
　堂乃在朝歌甚為君憂之詡曰此賊犬羊相聚以求¶
　温飽耳願明府不以為憂(稜問其所以詡曰朝歌背/太行臨黄河去敖倉不過)¶
　(百里而青冀之民流亡萬數而賊不知開倉招衆刼/庫兵収成臯斷天下右臂此不足憂也今其衆新盛)¶
　(難與爭鋒兵不厭權願寛假/轡䇿勿令有所拘閡而已)詡到官設三科以募求¶
　壯士自掾吏以下各舉所知攻擊者為上傷人偷盗¶
　者次之不事家業者為下収得百餘人貰其罪使入¶
　賊中誘令刦掠乃伏兵以待之殺數百人又潛遣貧¶
<pb:KR2b0037_WYG_022-44a>¶
　人能縫者傭作賊衣以綵線縫其裾有出市里者吏¶
　輙擒之賊由是駭㪚縣境皆平¶
三月南匈奴降¶
　初漢人韓琮隨南單于入朝既還説南單于云闗東¶
　水潦人民饑餓死盡可擊也單于信其言遂反詔以¶
　大司農何熙行車騎将軍事中郎将龎雄為副将五¶
　營及邊郡兵二萬餘人又詔遼東太守耿夔率鮮卑¶
　及諸郡兵共擊之以梁懂行度遼将軍事懂等屢破¶
<pb:KR2b0037_WYG_022-44b>¶
　匈奴兵連營稍前單于恐怖顧讓韓琮曰汝言漢人¶
　死盡今是何等人也乃遣使乞降許之¶
先零羌冦漢中太守鄭勤戰死¶
　滇零遣兵冦褒中(注見/前)漢中太守鄭勤欲擊之主簿¶
　叚崇諫不聼出戰大敗叚崇與門下史王宗原展以¶
　身扞办與勤俱死¶
地震(郡國/凡九)¶
夏蝗(司𨽻豫兖徐/青冀六州)¶
<pb:KR2b0037_WYG_022-45a>¶
秋七月大水(凡三/郡)¶
九月地震(益州/郡)¶
太后母新野君卒¶
　新野君病太后幸其第連日宿止三公上表固爭乃¶
　還宫及薨使司空䕶喪事儀比東海恭王(鄧隲等乞/身行服太)¶
　(后欲不許曹大/家勸后許之)¶
(辛/亥)五年春正月庚辰朔日食¶
地震(郡國/凡十)¶
<pb:KR2b0037_WYG_022-45b>¶
羌冦河内三月詔徙縁邊郡縣遣侍御史任尚擊羌破之¶
　羌冦河東至河内百姓多南奔渡河使北軍中侯(掌/監)¶
　(屯騎越騎步兵/長水射聲五營)朱寵将五營士屯孟津(詔魏郡趙國/常山中山繕)¶
　(作塢候六百/一十六所)羌既轉盛而緣邊二千石令長多内郡¶
　人並無戰守意皆爭上徙郡縣以避冦難詔並從之¶
　(隴西自狄道徙襄武安定自臨涇徙美陽北地自冨/平徙池陽上郡自膚施徙治衙  臨涇漢縣今日鎮)¶
　(原屬平凉府富平漢縣故城在寕夏府靈州今西安/府富平縣三國魏徙置衙即春秋彭衙漢于此置縣)¶
　(餘注俱/見前)百姓戀土不樂去舊遂刈其禾稼發撤屋室¶
<pb:KR2b0037_WYG_022-46a>¶
　夷營壘破積聚時連旱蝗饑荒而驅蹙刦掠流離分¶
　㪚隨道死亡或棄捐老弱或為人僕妾喪其大半時¶
　任尚坐無功徴免詔復以為侍御史擊羌于上黨羊¶
　頭山(在今潞安府/長子縣東南)破之乃罷孟津屯¶
漢陽賊杜季貢冦陷上邽(漢縣注/見前)¶
　漢陽人杜琦及弟季貢同郡王信等與羌通謀聚衆¶
　據上邽城(琦自稱安漢将軍漢陽太守趙博遣客杜/習刺殺琦明年侍御史唐信討信斬之季)¶
　(貢亡從滇零是嵗滇零死子零昌立以季貢為将/軍季貢别據丁奚城  丁奚城在今寧夏府靈州)¶
<pb:KR2b0037_WYG_022-46b>¶
蝗(九州/)雨水(郡國/八)¶
(壬/子)六年春正月省薦新物二(十三種/)¶
　詔曰凡供薦新味多非其節或鬱養彊孰或穿掘萌¶
　芽味無所至而夭折生長豈所以順時育物乎自今¶
　皆須時乃上凡所省二十三種¶
三月蝗(凡十/州)¶
詔封建武功臣¶
夏五月旱¶
<pb:KR2b0037_WYG_022-47a>¶
六月豫章員谿原山(章懐/注闕)崩¶
(癸/丑)七年春正月太后率大臣命婦謁宗廟¶
二月地震(郡國/十八)¶
夏四月丙申晦日食¶
秋蝗¶
(甲/寅)元初元年春二月日南地坼(長百八十二里/廣五十六里)¶
三月癸酉日食¶
夏旱蝗(京師及/郡國五)¶
<pb:KR2b0037_WYG_022-47b>¶
六月河東地陷¶
羌豪號多掠漢中校尉侯覇與戰破之¶
　羌豪號多與諸種鈔掠武都漢中巴郡板楯蠻(後漢/書南)¶
　(蠻𫝊髙祖為漢王發夷人以定三秦復其渠帥七姓/不輸租賦世號板楯蠻夷葢挾板楯而戰因以為名)¶
　救之漢中五官掾程信率郡兵與蠻共擊破號多號¶
　多走還斷隴道與零昌合侯覇馬賢與戰于枹䍐大¶
　破之(明年侯覇病卒龎參代為校尉以恩信招誘諸/羌號多等帥衆降參始自張掖還治令居通河)¶
　(西/道)¶
<pb:KR2b0037_WYG_022-48a>¶
冬十月戊子朔日食¶
十一月地震(郡國凡/十五)¶
(乙/夘)二年春零昌冦益州遣中郎将尹就討之¶
　零昌種衆復分冦益州遣尹就将南陽兵並發益部¶
　諸郡屯兵撃零昌黨吕叔都等蜀人陳省羅横應募¶
　刺殺叔都皆封侯賜錢¶
夏四月立貴人閻氏為皇后(后母鄧𢎞妻之/同産也故得立)¶
　后性妬忌後宫李氏生皇子保后鴆殺李氏¶
<pb:KR2b0037_WYG_022-48b>¶
五月旱蝗(京師及郡/國凡十九)¶
秋九月壬午晦日食¶
校尉班雄(超之/子)等撃零昌大敗遣中郎将任尚屯三輔¶
　詔班雄屯三輔司馬鈞督闗中兵龎參将羌胡兵分¶
　道並撃零昌參兵至勇士(後漢縣故城在/今蘭州府金縣)東為杜季¶
　貢所敗引退鈞等獨進攻㧞丁奚城季貢率衆偽逃¶
　鈞令右扶風仲光等収羌禾稼光等違鈞節度㪚兵¶
　深入羌設伏要擊之光等兵敗並沒(鈞遁還龎參既/失期稱病引還)¶
<pb:KR2b0037_WYG_022-49a>¶
　(皆坐徵下/獄鈞自殺)詔以中郎将任尚代班雄屯三輔(虞詡説/尚曰兵)¶
　(法弱不攻彊走不遂飛自然之勢也今虜皆馬騎日/行數百里來如風雨去如絶絃以步追之勢不相及)¶
　(所以雖屯兵二十餘萬曠日而無功也為使君計莫/如罷諸郡兵各令出錢數千二十人共市一馬以萬)¶
　(騎之衆逐數千之虜追尾掩截其道自窮便民利事/大功立矣尚即上言用其計遣輕騎撃杜季貢于丁)¶
　(奚城破之明言度遼将軍鄧遵率南單于擊零/昌于靈州任尚又遣兵擊羌于丁奚城並破之)¶
以虞詡為武都太守擊羌破之¶
　太后聞虞詡有将帥之略以為武都太守羌衆數千¶
　遮詡于陳倉崤谷(胡三省注此崤谷即在陳倉大散鳳/闗非𢎞農崤谷也  大散闗在今)¶
<pb:KR2b0037_WYG_022-49b>¶
　(翔府寳雞/縣西南)詡即停車不進乃宣言上書請兵須到當¶
　發羌聞之乃分鈔旁縣詡因其兵㪚日夜進道兼行¶
　百餘里令吏士各作兩竈日増倍之羌不敢逼(或問/詡曰)¶
　(孫臏減竈而君増之兵法日行不過三十里以戒不/虞而今日且二百里何也詡曰虜衆多吾兵少徐行)¶
　(則易為所及速進則彼所不測虜見吾竈日増必謂/郡兵來迎衆多行速必惮追我孫臏見弱吾今示强)¶
　(勢有不/同故也)既到郡兵不滿三千而羌衆萬餘攻圍赤亭¶
　(在今甘肅階/州成縣西南)數十日詡設竒掩擊(詡令軍中强弩勿/發而潛發小弩羌)¶
　(以為矢力弱不能至并兵急攻詡于是使二十强弩/共射一人發無不中羌大震退詡因出城奮擊多所)¶
<pb:KR2b0037_WYG_022-50a>¶
　(傷殺明日悉陳其兵衆令從東郭門出北郭門入貿/易衣服囘轉數周羌不知其數更相恐動詡計賊當)¶
　(退乃遣五百餘人于淺水/設伏候其走路虜果大犇)連破之斬獲甚衆賊由是¶
　敗㪚(詡乃占相地勢築營壘百八十所招還流亡假/賑貧民開通水運始到郡穀石千盐石八千見)¶
　(户萬三千視事三年米石八十盐石四百/民増至四萬餘户人足家給一郡遂安)¶
冬十一月地震(郡國/凡十)¶
(丙/辰)三年春地震(郡國/凡十)¶
三月辛亥日食¶
夏四月京師旱¶
<pb:KR2b0037_WYG_022-50b>¶
初聽大臣行三年喪¶
　舊制公卿二千石刺史不得行三年喪司徒劉愷以¶
　為非所以師表百姓宣美風俗乃詔聽大臣行三年¶
　喪¶
地震(郡國/凡九)¶
(丁/巳)四年春二月乙巳朔日食¶
武庫灾¶
夏四月䇿免司空袁敞(字叔平/安之子)敞自殺¶
<pb:KR2b0037_WYG_022-51a>¶
　敞亷勁不阿權貴失鄧氏㫖尚書郎張俊有私書與¶
　敞子怨家封上之敞坐䇿免自殺(俊等下獄當死俊/上書自訟臨刑太)¶
　(后詔以/減死論)¶
五月以李郃(字孟節漢/中南鄭人)為司空¶
　郃初為郡户曹(時竇憲納妻郡國皆有禮慶漢中亦/當遣吏郃謂太守曰竇将軍椒房之)¶
　(親不修徳禮而專權驕恣危亡可翹足而待願明府/一心王室勿與交通太守固遣之郃不能止因請自)¶
　(行許之郃遂所在□遲行至扶風而憲敗/凡交通者皆坐免官漢中太守獨不與)尋辟孝亷¶
　屢遷至太常及是代袁敞為司空數陳得失有大臣¶
<pb:KR2b0037_WYG_022-51b>¶
　節(居位四年免延/光末復為司徒)¶
六月雨雹(凡三/郡)¶
秋七月雨水(郡國/凡十)¶
任尚募羌殺零昌¶
　先是任尚遣兵撃零昌殺其妻子又遣羌榆鬼等刺¶
　殺杜季貢(詔封榆鬼/破羌侯)至是尚募効功種羌號封刺殺¶
　零昌封號封為羌王尚復将兵與馬賢並進北地擊¶
　狼莫(零昌/謀主)大破之于是西河䖍人種羌萬人詣鄧遵¶
<pb:KR2b0037_WYG_022-52a>¶
　降隴右平¶
地震(郡國凡/十三)¶
(戊/午)五年春旱(京師及郡/國凡五)¶
秋八月丙申朔日食¶
鄧遵募羌殺狼莫封遵為武陽(鄧騭𫝊/作舞陽)侯徴任尚棄市¶
　自羌叛十餘年間軍族之費凡用二百四十餘億死¶
　者不可勝數并凉二州遂至虚耗及零昌狼莫死諸¶
　羌瓦解三輔益州無復冦警詔封鄧遵為武陽侯遵¶
<pb:KR2b0037_WYG_022-52b>¶
　以太后從弟故爵封優大任尚與遵争功檻車徵棄¶
　市¶
地震(郡國凡/十四)¶
(己/未)六年春二月地震(京師及郡國/凡四十二)¶
夏四月大風雨雹(沛國/渤海)¶
五月京師旱¶
冬十二月戊午朔日食既¶
地震(郡國/凡八)¶
<pb:KR2b0037_WYG_022-53a>¶
益州夷降¶
　初越嶲夷封離等反永昌益州蜀郡夷皆叛應封離¶
　衆至十餘萬破壊二十餘縣殺長吏焚掠百姓益州¶
　刺史張喬遣從事楊竦将兵進撃大破之封離等乞¶
　降竦厚加慰納其餘三十六種皆來降附竦因奏長¶
　吏姦猾侵犯蠻夷者九十人皆減死論¶
(庚/申)永寧元年春三月北匈奴車師後王共殺漢吏詔復¶
置都䕶屯兵¶
<pb:KR2b0037_WYG_022-53b>¶
　初西域諸國既絶于漢北匈奴復以兵威役屬之與¶
　共為邉冦敦煌太守曹宗患之乃上遣行長史(上謂/上奏)¶
　(遣行長史/之事也)索班将千餘人屯伊吾以招撫之于是車¶
　師前王及鄯善王復來降至是北匈奴率車師後王¶
　軍就共殺索班擊走前王畧有北道曹宗請出兵擊¶
　匈奴以報之因復取西域公卿多以為宜閉玉門闗¶
　太后聞軍司馬班勇(字宜僚/超之子)有父風召問之(勇上議/曰昔孝)¶
　(武皇帝開通西域論者以為奪匈奴府藏㫁其右臂/光武中興未逞外事故匈奴驅率諸國河西城門晝)¶
<pb:KR2b0037_WYG_022-54a>¶
　(閉孝明皇帝深維廟䇿命将出征然後匈奴逺遁邊/境得安間者羌亂西域復絶北虜遂遣責諸國備其)¶
　(逋租髙其價儘嚴以期㑹鄯善車師皆懐憤怨思樂/事漢其路無從然今曹宗徒欲報雪匈奴而不尋出)¶
　(兵故事要功荒外萬無一成兵連禍結悔無所及况/今府車未充師無後繼臣愚以為不可許也宜于敦)¶
　(煌復置營兵三百人及䕶西域副校尉遣長史将五/百人屯樓蘭西當焉耆龜兹徑路南彊鄯善于寘心)¶
　(膽北扞匈奴東近敦煌既為胡虜節度又禁漢人侵/擾如此誠便公卿難曰前所以棄西域者以其無益)¶
　(而難供也令欲通之班将能保北虜不為邊害乎勇/對曰今置州牧以禁盗賊若州牧能保盗賊不起者)¶
　(且亦願以腰斬保匈奴之不為邊害也今通西域則/虜勢必弱為害微矣孰與歸其府藏續其㫁臂哉若)¶
　(棄而不立則西域望絶屈就北虜恐河西域門必将/復有晝閉之儆矣今不廓開朝廷之徳而拘屯戍之)¶
<pb:KR2b0037_WYG_022-54b>¶
　(費豈安邊乆長之䇿哉難者又曰西域遣使求索無/厭一旦為匈奴所迫當復求救則為役大矣勇曰設)¶
　(以西域歸匈奴而使其恩徳大漢不為鈔盗則可矣/如其不然則是富仇讐之財増暴夷之勢且西域來)¶
　(者不過稟食今若拒絶勢歸北虜夷虜并力/以冦并凉則中國之費不止十億置之誠便)于是從¶
　勇議復營兵置副校尉居敦煌雖以覊糜西域然亦¶
　未能出屯其後匈奴果數與車師入冦西河大被其¶
　害¶
夏四月立太子保為皇太子¶
秋七月乙酉朔日食¶
<pb:KR2b0037_WYG_022-55a>¶
大水(郡國凡/三十三)¶
冬十二月以楊震(字伯起𢎞/農華隂人)為司徒¶
　震孤貧好學通逹博覽諸儒為之語曰闗西孔子楊¶
　伯起教授二十餘年不答州郡禮命衆人謂之晚暮¶
　而震志愈篤(有冠雀銜三鱣魚飛集講堂前都講取/魚進曰蛇鱣者卿大夫服之象也數三)¶
　(者法三台也先/生自此升矣)鄧隲聞其賢而辟之時震年已五十¶
　餘累遷荆州刺史東萊太守當之郡道經昌邑故所¶
　舉荆州茂才王宻為令夜懐金遺震震曰故人知君¶
<pb:KR2b0037_WYG_022-55b>¶
　君不知故人何也宻曰暮夜無知者震曰天知地知我¶
　知子知何謂無知者宻愧而出已徵入為太常至是¶
　代劉愷為司徒(震性公亷子孫長疏食歩行故舊或/欲令為□産業震曰使後世稱為清)¶
　(白吏子孫以此/遺之不亦厚乎)¶
地震(郡國凡/三十三)¶
免越騎校尉鄧康官遣就國(康紹封/夷安侯)¶
　太后從兄康以太后乆臨朝政宗門盛滿數上書諫¶
　言甚切至太后不從康謝病不朝太后使内侍者問¶
<pb:KR2b0037_WYG_022-56a>¶
　之(時宫婢出入其耆宿者皆稱中大人所使乃/康家先婢亦自道中大人康怒詬之婢恚怒)還白¶
　康詐疾而言不遜太后大怒免康官遣歸國絶屬籍¶
(辛/酉)建光元年春三月皇太后鄧氏崩(諡和熹合/葬慎陵)封鄧隲¶
為上蔡侯¶
　太后自臨朝以來水旱十載四夷外侵盗賊内起每¶
　聞民饑或逹旦不寐躬自減撤以救災戹故天下復¶
　平嵗仍豐穰(太后嘗徵濟北河間王子男女五嵗以/上四十餘人及鄧氏近親子孫三十餘)¶
　(人為開邸第教以經書躬自監試詔從兄豹康等曰/末世貴戚食禄之家温衣羙食乘堅驅良而面墻弗)¶
<pb:KR2b0037_WYG_022-56b>¶
　(學不識臧否斯故禍敗所從來也然帝已年長乆不/還政郎中杜根嘗上書言之太后大怒盛以縑囊撲)¶
　(殺之載出城外得蘇逃竄為宜城山中酒家保積十/五年平原成翊世亦坐諫太后不歸政抵罪至是尚)¶
　(書陳忠薦之帝拜根侍御史翊世尚書郎吏杜根字/伯堅潁川定陵人成翊世字季明平原郡  陳忠字)¶
　(伯始寵之子宜城漢/縣今屬湖北襄陽府)¶
追尊清河孝王曰孝徳皇妣曰孝徳后祖妣宋貴人曰¶
敬隠后¶
　初長樂太僕蔡倫受竇后諷㫖誣陥宋貴人帝敕使¶
　自致廷尉倫飲藥死¶
<pb:KR2b0037_WYG_022-57a>¶
髙句麗鮮卑冦遼東太守蔡諷戰殁¶
　功曹掾龍端兵馬掾公孫酺以身扞諷俱殁于陳¶
尊母耿姬為甘陵(後漢縣為清河孝王陵邑晉以後廣/故城在今直𨽻廣平府清河縣)大¶
貴人¶
詔舉有道之士¶
　尚書陳忠以詔書既開諫争慮言事者必多激切致¶
　不能容乃上疏豫廣帝意(畧曰臣聞仁君廣山藪之/度納切直之謀忠臣盡蹇)¶
　(諤之節不畏逆耳之害今明詔引咎克躬諮訪羣吏/言者見杜根成翊世等新蒙表録顯列二䑓必承風)¶
<pb:KR2b0037_WYG_022-57b>¶
　(響應争為切直嘉謨異䇿宜輙納用如其管穴妄有/譏刺雖苦口逆耳不得事實且優㳺寛容以示聖朝)¶
　(無諱之羙大管穴謂言事者/所見不遠  而言或妄誕也)書御(道也/)有詔拜有道¶
　髙第士沛國施延(字君子/蘄人)為侍中¶
以薛包(字孟嘗/汝南人)為侍中不拜¶
　初汝南薛包少有至行(父娶後妻而憎包分出之包/日夜號泣不忍去至被毆撲)¶
　(不得已廬于外旦入灑掃父怒又逐之乃廬于里門/昏晨不廢積嵗餘父母慙而還之及父母亡弟子求)¶
　(分財異居包不能止乃中分其財奴婢引其老者田/廬取其荒頓者器物取其朽敗者弟子數破其産輙)¶
　(復賑/給)帝聞其名令公車特徵至拜侍中包以死自乞¶
<pb:KR2b0037_WYG_022-58a>¶
　有詔賜告歸加禮如毛義¶
徙封鄧隲為羅(漢縣枚城在今湖/南長沙府湘隂縣)侯遣就國隲自殺貶¶
平原王翼為都鄉侯¶
　帝少號聰明故鄧太后立之及長多不徳稍不可太¶
　后意(太后徵濟北河間王子語京師以河間王子翼/為平原懷王勝後留京師帝乳母王聖慮有廢)¶
　(置常與中黄門李□江京侯伺/左右共毁短太后帝每忿懼)及太后崩宫人有誣¶
　告太后兄弟悝𢎞閭謀立平原王帝怒令有司奏悝¶
　等大逆無道遂廢其子西平侯廣宗等為庶人隲以¶
<pb:KR2b0037_WYG_022-58b>¶
　不與謀徒封羅侯遣就國宗族免官歸故郡没入貲¶
　産廣宗等皆自殺隲與子鳯皆不食而死徵鄧康為¶
　太僕貶平原翼為都鄉侯遣歸河間翼謝絶賔客閉¶
　門自守由是得免(初鄧封之立也三公欲共奏追封/后父訓司空陳寵以無故事不從)¶
　(故寵子忠不得志于鄧氏數上疏陷成其惡大司農/朱寵痛騭無罪乃肉袒與櫬上疏言和熹皇后聖善)¶
　(之徳為漢文母兄弟忠孝同心憂國功成身退攘國/遜位歴世外戚無與為此而利口傾陥反亂國家遂)¶
　(令隲等羅此酷濫逆天惑人率土喪氣宜収還冢次/寵樹遺孤奉承血祀以謝亡靈因自致廷尉忠復劾)¶
　(寵免官衆庶多為隲稱枉者帝意頗悟乃還葬隲/等從昆弟皆得歸京師  朱寵字仲威杜陵人)¶
<pb:KR2b0037_WYG_022-59a>¶
以耿寶(耿貴/人兄)監羽林車騎封宋楊(宋貴/人父)四子及宦者江¶
京李閏皆為列侯¶
　帝以耿貴人兄寶監羽林車騎宋氏封侯為卿校侍¶
　中者十餘人閻氏兄弟顯景耀並典禁兵江京李閏¶
　皆封列侯與中常侍樊豐劉安陳逹及乳母王聖聖¶
　女伯榮扇動内外競為侈虐出入宫掖𫝊通姦賂司¶
　徒楊震上疏曰臣聞政以得賢為本治以去穢為務¶
　方今九徳未事嬖倖充庭王聖㣲賤奉養聖躬雖有¶
<pb:KR2b0037_WYG_022-59b>¶
　推燥居濕之勤前後賞惠過報勞苦而外交屬託損¶
　辱清朝宜速出阿母令居外舍㫁絶伯榮莫使往來¶
　令恩徳兩隆上下俱羙奏御帝以示聖等内倖皆懐¶
　忿恚(伯榮驕淫尢甚通于故朝陽侯劉䕶從兄瓌瓌/遂以為妻官至侍中得襲䕶爵震復上疏曰經)¶
　(制父死子繼兄亡弟及以防簒也故朝陽侯劉䕶同/産之威今猶見在而以其再從瓌瓌襲爵為侯且天)¶
　(子專封封有功諸侯專爵爵有徳瓌無他功行但以/配阿母女既位侍中又至封侯不稽舊制不合經義)¶
　(陛下宜鑒既往順帝之則尚書翟酺上疏曰告寳鄧/之寵傾動四方兼官重紱盈金積貨及其破壞頭顙)¶
　(墮地願為孤豚豈可得哉夫致貴無漸失必暴受爵/非道殃必疚今外戚寵幸未有寧比禄去公室政移)¶
<pb:KR2b0037_WYG_022-60a>¶
　(私門覆車重尋寧無摧折昔文帝躬行節儉有譏之/者帝曰朕為天下守財耳豈得妄用之哉今欽天下)¶
　(之財積無功之家帑蔵單盡民物彫傷卒有不虞危/亂可待願陛下勉求忠貞誅遠佞諂割情欲罷私宴)¶
　(心存仕國所以失之鑒觀興王所以得之庶災害可人/息豐年可招矣書奏皆不省  翟酺字子超廣漢雒)¶
秋八月燒當羌麻奴入冦馬賢追撃破之¶
　燒當羌忍良等以麻奴兄弟本燒當世嫡而校尉馬¶
　賢撫䘏不至常有怨心遂冦湟中攻金城諸縣賢将¶
　先零種擊之不利麻奴等又敗武威張掖郡兵于令¶
　居因冠武威賢追到鸞鳥(後漢縣故城在今甘/肅凉州府武威縣)招之¶
<pb:KR2b0037_WYG_022-60b>¶
　諸衆降者數千麻奴南還湟中(明年賢至湟中麻奴/出塞渡河種衆散遁)¶
　(麻奴等孤弱饑困将種衆三/千餘户請漢陽太守耿种降)¶
以劉愷為太尉¶
　居延都尉范邠犯贓罪吏議欲増錮二世(章懐注謂父/子俱禁錮)¶
　劉愷以為春秋之意善善及子孫惡惡止其身所以¶
　進人于善也以輕從重懼及罪人非先王祥刑之意¶
　詔從之¶
鮮卑冦居庸闗(在今順天府昌平州淮/南子天下九塞之一)殺雲中太守¶
<pb:KR2b0037_WYG_022-61a>¶
　　鮮卑冦居庸闗雲中太守成嚴擊之兵敗功曹楊穆以身¶
　　捍嚴與俱戰殁(鮮卑既攻殺郡守膽氣轉盛控弦□/萬騎明年復冦雁門定襄遂攻太原)¶
　　(掠殺/百姓)¶
　帝幸衛尉馮石府留飲十日¶
　　賞賜甚厚拜其子世為黃門侍郎世弟二人皆為郎¶
　　中(石陽邑侯魴之孫父柱尚顯宗女獲嘉公主/石襲爵為獲嘉侯能取悦當世故為帝所寵)¶
　雨水(郡國凡/二十七)¶
　冬十一月地震(郡國凡/三十五)¶
<pb:KR2b0037_WYG_022-61b>¶
　復斷大臣行三年喪¶
　　尚書令祋(丁外反/姓也)諷等奏孝文定約禮之制光武絶¶
　　告寧(李斐曰休謁之名/吉言告凶曰寕)之典貽則萬世誠不可改宜¶
　　復大臣行三年喪從之(尚書陳忠上疏曰髙祖創制/大臣有寕告之科建武之初)¶
　　(政趨簡易禮義之方實為彫損孟子曰老吾老以及/人之老㓜吾㓜以及人之㓜天下可隨于掌臣故陛)¶
　　(下登島北望以甘陵之思揆度臣子之心則/海内咸得其所時宦官不便之竟寝忠奏)¶
　¶
　御批歴代通鑑輯覽卷二十三¶
