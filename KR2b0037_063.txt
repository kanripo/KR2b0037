# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:43.901591
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷六十四
<pb:KR2b0037_WYG_063-1a>¶
欽定四庫全書¶
御批厯代通鑑輯覽卷六十四¶
唐¶
昭宗皇帝¶
(庚/戌)大順元年春正月羣臣上尊號¶
夏四月詔削奪李克用官爵屬籍以張濬為招討制置¶
使孫揆副之㑹諸道兵討克用¶
　李克用既克磁洺(□具/前)復拔邢州(孟遷力詘執宣武/援將王䖍裕以降)¶
<pb:KR2b0037_WYG_063-1b>¶
　既而又攻雲州(防禦使赫連鐸求救於盧龍李匡威/匡威將兵赴之克用將安金俊戰死)¶
　(克用乃/引還)於是赫連鐸李匡威請討克用朱全忠亦上¶
　言克用終為國患臣請與河北三鎮共除之乞朝廷¶
　命大臣為統帥上命集羣臣議之(初張濬夲由楊復/㳟以進復恭中廢)¶
　(更附田令孜而薄復恭復恭再用事深恨之上知濬/與復恭有隙特親倚之及全忠請討克用濬因此欲)¶
　(倚外勢以/擠復恭)時三省御史臺四品以上言克用不可討¶
　者十六七杜讓能劉崇望(字希徒崇龜之弟龍/紀元年同平章事)亦以¶
　為不可張濬獨曰先帝再幸山南沙陀所為也臣嘗¶
<pb:KR2b0037_WYG_063-2a>¶
　慮其與河朔相表裏致朝廷不能制今兩河藩鎮共¶
　請討之此千載一時也但乞陛下付臣兵柄旬日可¶
　平孔緯曰濬言是也楊復恭曰先朝播遷雖藩鎮䟦¶
　扈亦由居中之臣措置未得其宜今宗廟甫安不宜¶
　更造兵端上曰克用有興復大功今乘其危而攻之¶
　(謂諸鎮/與仇)天下其謂我何緯曰陛下所言一時之體張¶
　濬所言萬世之利上以二相言協僶俛從之曰兹事¶
　付卿二人無貽朕羞乃以濬爲河東行營都招討制¶
<pb:KR2b0037_WYG_063-2b>¶
　置使京兆尹孫揆副之濬奏給事中牛徽(僧孺/之孫)爲行¶
　營判官徽曰國家以䘮亂之餘欲為英武之舉横挑¶
　彊冦吾見其顛沛也遂以衰疾固辭(濬發京師日言於/上曰俟臣先除外)¶
　(憂然後為陛下除内患楊復恭竊聽之餞濬於長樂/坡屬濬酒濬辭復恭戲之曰相公杖鉞専征作態邪)¶
　(濬曰俟平賊還方作態耳復恭益忌之岸長/樂坡在西安府咸寕縣東北即□水西)¶
昭義軍亂殺留後李克恭朱全忠取潞州李克用遣兵¶
圍之詔以孫揆領昭義節度使¶
　初李克用巡潞州以供具不厚怒節度使李克修詬¶
<pb:KR2b0037_WYG_063-3a>¶
　而笞之克修慙憤成疾卒克用表其弟克恭為留後¶
　潞人素樂克修簡儉以其死非罪憐之而克恭驕慢¶
　不習軍事將士胥怨昭義有勁兵號後院將克用將¶
　圖河朔令克恭選五百人送晉陽克恭遣其将馮霸¶
　部送至銅鞮(漢縣州省故城/在今山西沁州)霸刦其衆以叛牙將安¶
　居受因之作亂攻克恭而焚殺之附于朱全忠已而¶
　居受為衆所殺(居受召霸霸不至因/出走為野人所殺)霸引兵入潞自¶
　為留後全忠遣河陽留後朱崇節将兵入潞州克用¶
<pb:KR2b0037_WYG_063-3b>¶
　遣康君立李存孝將兵圍之詔以孫揆領昭義節度¶
　使¶
秋八月李克用執昭義節度使孫揆揆死之(綱目作李/克用執招)¶
(討副使孫揆以歸殺之/今依唐書昭宗紀改書)¶
　七月官軍至陰地関(在平陽府靈石縣/西南今曰南闗鎮)朱全忠遣驍¶
　將葛從周將千騎潛自壺闗(後魏縣今/屬潞安府)夜抵潞州犯¶
　圍入城又遣别將攻李罕之於澤州奏請遣孫揆赴¶
　鎮張濬亦恐昭義遂為汴人所據使揆將兵二千趣¶
<pb:KR2b0037_WYG_063-4a>¶
　潞州八月發晉州李存孝聞之以三百騎伏於長子¶
　(秦縣今屬/潞安府)西谷中擒揆及中使韓歸範獻於克用欲¶
　以揆為河東副使揆曰吾天子大臣兵敗而死分也¶
　豈能復事鎮使邪克用怒命鋸之鋸不行揆罵曰死¶
　狗奴鋸人當用夾板汝豈知邪乃以板夾而鋸之至¶
　死罵不絶聲¶
九月李克用復取潞州¶
　先是汴軍圍澤州呼李罕之曰相公毎恃河東今張¶
<pb:KR2b0037_WYG_063-4b>¶
　相公圍太原葛僕射入潞州旬日之間沙陀無穴自¶
　藏相公何路求生邪及是李存孝至選精騎五百繞¶
　汴寨呼曰我沙陀之求穴者也欲得爾肉以飽士卒¶
　可令肥者出鬭汴將鄧季筠亦驍將也引兵出戰存¶
　孝生擒之餘衆遁走存孝大破之復攻潞州葛從周¶
　棄城走歸全忠時軍河陽聞之亦引還是月李匡威¶
　攻蔚州李嗣源擊走之(嗣源性謹重□儉諸將相㑹/各自誇勇畧嗣源獨黙然徐)¶
　(曰諸君喜以口擊賊嗣源/但以手擊賊耳衆慚而止)¶
<pb:KR2b0037_WYG_063-5a>¶
王建克卭州¶
　先是建攻卭州陳敬瑄遣其大將楊儒以兵三千助¶
　刺史毛湘守之儒率所部降建(儒登城見建兵盛嘆/曰唐祚盡矣王公治)¶
　(衆嚴而不殘殆可以庇民乎遂/出降建養以為子更名宗儒)建留張琳(許州/人)為卭¶
　州招安使引兵還成都(於是簡資嘉戎四州悉降於/建  簡州唐置今屬成都府)¶
　(餘注俱/見前)及是建攻卭州益急城中食盡救兵不至毛¶
　湘謂都知兵馬使任可知曰吾不忍負田軍容(湘本/令孜)¶
　(親/吏)吏民何罪爾可持吾頭歸王建乃沐浴以俟刃可¶
<pb:KR2b0037_WYG_063-5b>¶
　知斬湘以降建入卭州以張琳知留後繕完城隍撫¶
　安夷獠經營蜀雅引兵復還成都(已而建/取蜀州)¶
冬十月李克用遣兵拒官軍於趙城(注見/前)十一月官軍¶
潰張濬韓建遁還¶
　官軍出陰地關克用遣李存孝將兵五千營於趙城¶
　鎮國節度使韓建以壮兵三百夜襲其營存孝設伏¶
　以待之建兵不利静難鳯翔之兵不戰而走禁軍自¶
　潰河東兵乗勝逐北扺晉州西門張濬出戰又敗濬¶
<pb:KR2b0037_WYG_063-6a>¶
　與韓建拒守晉州存孝攻之三日語其衆曰張濬宰¶
　相俘之無益天子禁兵不宜加害乃退五十里而軍¶
　濬建乃得遁去存孝取晉綘(注見/前)二州大掠慈(唐置/慈州)¶
　(金曰吉州今/州𨽻山西)隰(注見/前)之境(□是克用遣範歸範歸附/表頌冤曰臣父子三代受)¶
　(恩四朝破□勛□黄巢黜□王存易定致陛下今日/冠通天之冠佩白玉之璽未必非臣之力也若以攻)¶
　(雲州為臣罪則拓㧞思恭之取□延朱全忠之侵徐/鄲何獨不討賞彼誅此臣豈無辭今張濬既已出師)¶
　(則臣故難束手已集蕃漢兵五十萬欲直扺藩潼與/濬格鬬若其不勝甘從削奪不然輕騎叫閣頓首丹)¶
　(陛訴姦囬於扆坐納制敕於朝廷然後自/拘司敗恭俟鈇鑕表至濬已敗朝廷震恐)濬建至河¶
<pb:KR2b0037_WYG_063-6b>¶
　陽撤屋為栰以濟師徒失亡殆盡是役也朝廷倚朱¶
　全忠及河朔三鎮及濬至晉州全忠方連兵徐鄆鎮¶
　魏倚河東為扞蔽皆不出兵兵未交而孫揆被擒掦¶
　復恭復從中沮之故濬軍望風自潰¶
復置昇州(今江南江寜府唐初曰蔣州乾元/初改昇州上元後廢大順初復置)¶
　時張雄據上元詔復置昇州以雄為刺史未幾卒裨¶
　將馮𢎞鐸(雄同/里人)代之(楊行密之圍揚州也雄率軍浮/淘屯東塘城中競以金玉珠繒)¶
　(詣雄軍貿食通天□𢃄一得米五升錦衾一得娕五/升雄軍富過所望即不戰去後遂據上元雄善撫衆)¶
<pb:KR2b0037_WYG_063-7a>¶
　(人懷之其卒/也為立祠)¶
(辛/亥)二年春正月朱全忠攻魏博羅𢎞信拒之不克請和¶
全忠乃還¶
　初全忠假道於魏以伐河東羅𢎞信不許乃自黎陽¶
　濟河擊魏丁會葛從周取黎陽臨河(隋縣故城在今/大明府開州)¶
　龎師古(曹州南/華人)霍存(洺州曲/周人)下淇門(鎮名在今衛/輝府汲縣)衛¶
　縣(隋縣即古朝/歌注見前)全忠自以大軍繼之𢎞信軍於内黄¶
　全忠擊之五戰皆捷𢎞信懼遣使厚幣請和全忠乃¶
<pb:KR2b0037_WYG_063-7b>¶
　還魏博自是服於汴¶
孔緯張濬罷以崔昭緯(字藴曜慎/由從子)徐彦若(商之/子)同平章事¶
　張濬既敗故與緯同罷而相昭緯彦若(緯出為京南節/度使濬出為鄂)¶
　(岳觀察使楊復恭使人刦緯於長樂/坡斬其旌節資装俱盡緯僅能自免)¶
貶孔緯張濬逺州刺史復李克用官爵¶
　李克用上表曰張濬以陛下萬代之業邀自己一時¶
　之功知臣與朱温深仇私相連結臣今身無官爵名¶
　是罪人不敢歸陛下藩方且欲于河中寄寓進退行¶
<pb:KR2b0037_WYG_063-8a>¶
　止伏俟指揮於是再貶緯濬復克用官爵使歸晉陽¶
　既又加克用中書令貶濬繡州(唐置宋省故城在今/廣西潯州府桂平縣)¶
　司户(濬奔華州依韓建與孔緯求敕於朱全忠/全忠表訟其寃朝庭不得已並聴自便)¶
孫儒攻宣州¶
　孫儒盡舉淮蔡之兵濟江轉戰而南楊行密城戍皆¶
　望風奔潰儒將李從立奄至宣州東溪(即宛溪在今寕/國府宣城縣東)¶
　行密守備尚未固衆心危懼夜使其將臺濛(臺氏古/臺駘之)¶
　(後以名為氏/濛合肥人)將五百人屯溪西(宛溪/之西)濛使士卒𫝊呼¶
<pb:KR2b0037_WYG_063-8b>¶
　徃返數四從立以為大衆繼至遽引去儒前軍至溧¶
　水(隋縣今屬/江寜府)行密使將李神福(洺州/人)帥精兵襲之俘¶
　斬千人未幾儒引還掦州遣將據滁和行宻即攻復¶
　之朱全忠遣使與行宻約共攻儒儒恃其彊移牒藩¶
　鎮數行宻全忠之罪且曰俟平宣汴當引兵入朝除¶
　君側之惡於是悉焚揚州廬舍盡驅丁壯及婦女渡¶
　江殺老弱以充食(儒於是引兵復逼宣州屢破行宻/兵旌旗輜重亘百餘里行密求救)¶
　(於錢鏐鏐以兵食助之行宻遂取常州㑹時溥遣兵南/侵至楚州行宻將張訓等擊敗之復取楚州  張訓)¶
<pb:KR2b0037_WYG_063-9a>¶
　(滁州清/流人)¶
二月以王師範為平盧節度使¶
　師範初為留後棣州刺史張蟾不從起兵討之至是¶
　師範遣其將盧宏擊棣州宏引兵還攻師範師範使¶
　人迎之仍請避位宏以師範年少信之不設備師範¶
　宻謂小校劉鄩(宻州安/邱人)曰汝能殺宏吾以汝為大將¶
　宏入城師範伏甲而饗之鄩殺宏於座師範慰諭士¶
　卒自將以攻棣州殺蟾以鄩為馬步副都指揮使詔¶
<pb:KR2b0037_WYG_063-9b>¶
　以師範為節度使(師範和謹好學每本縣令到官師/範輒備儀衛徃謁之命客将挾令)¶
　(坐聴事自稱百姓拜之於庭僚佐或諫師/範曰吾敬桑梓所以教子孫不忘本也)¶
夏四月彗星見赦天下¶
　彗星出三台(注見/前)入太㣲(注亦/見前)長十餘丈¶
王建逐韋昭度還攻成都¶
　韋昭度將諸道兵十餘萬討陳敬瑄三年不能克饋¶
　運不繼朝議欲息兵乃下詔復敬瑄官爵令顧彦朗¶
　王建各帥衆歸鎮建見制書曰大功垂成奈何棄之¶
<pb:KR2b0037_WYG_063-10a>¶
　周庠勸建請韋公還朝獨攻成都克而有之於是建¶
　表敬瑄令孜罪不可赦願畢命以圖成功復説昭度¶
　曰今闗東藩鎮迭相吞噬此腹心之疾也相公宜早¶
　歸廟堂與天子謀之敬瑄疥㿅(與癬/同)責建可辦也昭¶
　度猶豫未決建擒其親吏駱保于行府門臠食之昭¶
　度大懼遽稱疾以印節授建即日東還建送之出劍¶
　門即以兵守之不復内東軍急攻成都環城烽塹亘¶
　五十里¶
<pb:KR2b0037_WYG_063-10b>¶
秋七月李克用攻雲州克之¶
　赫連鐸走吐谷渾(降部之居/代北者)後克用攻殺之¶
王建克成都自稱西川留後¶
　陳敬瑄巡内州縣率為建所取田令孜登城謂建曰¶
　老夫向於公甚厚何見困如是建曰父子之㤙豈敢¶
　忘但朝廷命建討不受代者儻太師改圖建復何求¶
　是夕令孜自携印節詣建營授之建泣謝請復為父¶
　子如初敬瑄開城迎建建下令禁焚掠自稱西川留¶
<pb:KR2b0037_WYG_063-11a>¶
　後敬暄寓居新津(後周縣今/屬成都府)建以一縣租賦贍之尋¶
　授建為西川節度使(建留心政事容納直言好施樂/士用人各盡其才謙恭儉素然)¶
　(多忌好殺諸將有功/名者多因事誅之)¶
九月以楊復恭為上將軍致仕¶
　楊復恭縂宿衛兵専制朝政諸假子皆為節度使又¶
　養宦官子六百人多為監軍上舅王瓌(惠安太/后弟)求節¶
　度使復恭不可瓌怒詬之復恭奏以為黔南節度使¶
　至桔栢津(在四川保寜府昭化縣東/即嘉陵白水二江合流處)覆諸江中上深¶
<pb:KR2b0037_WYG_063-11b>¶
　恨之李順節盡以復恭陰事告上上乃出復恭為鳳¶
　翔監軍復恭愠懟不肯行稱疾求致仕從之使者致¶
　詔命還復恭潛刺殺之¶
冬十月楊復恭謀反遣天威都頭李順節討之復恭走¶
興元與楊守亮等舉兵拒命¶
　復恭居第近玉山營(唐初分藍田縣地置玉山縣尋/廢營蓋因廢縣而名以屯禁軍)¶
　假子守信為玉山軍使數徃省之或告復恭與守信¶
　謀反上御安喜門命順節将兵攻其第不克禁軍欲¶
<pb:KR2b0037_WYG_063-12a>¶
　掠兩市遇劉崇望立馬諭之曰天子親在街東督戰¶
　汴曹皆宿衛之士當於樓前殺賊立功勿貪小利自¶
　取惡名衆皆曰諾遂從而東守信兵望見潰走定信¶
　與楊復恭挈其族趣興元與楊守亮等同舉兵拒朝¶
　廷以討李順節為名(時東川節度使顧彦朗卒詔以/其弟彦暉代之遣中使徃賜旌)¶
　(節楊守亮囚而奪之使楊守厚將兵攻梓州彦暉求/救于王建建遣兵救之守厚走還守亮又欲自金商)¶
　(襲京師時昭信防禦使馮行襲方奉命治金/州逆擊大破之  馮行襲字正臣均州人)¶
十二月殺天威都頭李順節¶
<pb:KR2b0037_WYG_063-12b>¶
　順節恃恩驕横出入常以兵自隨中尉劉敬宣西門¶
　君遂惡之白上恐其作亂誘殺之百官表賀¶
(壬/子)景福元年春二月以李茂貞為山南西道招討使¶
　先是鳯翔李茂貞静難(邠寕/軍)王行瑜鎮國(華州/軍)韓建¶
　同州(匡國/軍)王行約秦州(天雄/軍)李茂莊五節度使上言¶
　楊守亮容匿叛臣楊復恭請出兵討之乞加茂貞山¶
　南西道招討使朝議以茂貞得山南不可復制下詔¶
　和解之皆不聼茂貞行瑜擅舉兵擊興元表請不已¶
<pb:KR2b0037_WYG_063-13a>¶
　遺杜讓能西門君遂書陵蔑朝廷上意不能容召宰¶
　相諌官議于時宦官有陰與二鎮相表裏者宰相不¶
　敢言給事中牛徽曰先朝多難茂貞誠有翼衛之功¶
　諸楊阻兵亟出攻討其志亦在疾惡但不當不以詔¶
　命耳比聞兵過山南殺傷至多陛下儻不俟招討使¶
　授之使用國法約束則山南之民盡矣上乃從之既¶
　而茂貞取興元復恭守亮等奔閬州¶
以時溥為太子太師溥不奉詔¶
<pb:KR2b0037_WYG_063-13b>¶
　朱全忠連年攻時溥徐泗濠三州民不得耕穫兖鄆¶
　河東兵救之皆無功(全忠取曹州徐之驍將劉知俊/降之溥軍自是不振  劉知俊)¶
　(字希賢徐/州沛人)復值水災人死者十六七溥困甚請和於¶
　全忠全忠曰必移鎮乃可溥許之全忠乃奏請移溥¶
　他鎮詔以溥為太子太師溥恐全忠詐而殺之據城¶
　不奉詔(朝庭不得已復以/溥為感化節度使)¶
夏六月楊行密擊孫儒斬之遂歸揚州¶
　孫儒屢攻宣州(大順二年正月十二日凡/再攻至是年二月遂圍之)楊行密謂¶
<pb:KR2b0037_WYG_063-14a>¶
　諸將曰儒之衆十倍於我吾數戰不利欲退保銅官¶
　(山名注/見前)何如劉威(彭城/人)李神福曰儒掃地逺來利在¶
　速戰宜屯據險要堅壁清野以老其師時出輕騎抄¶
　其饋餉奪其俘掠彼前不得戰退無資糧可坐擒也¶
　戴友規(盧州/人)曰若望風棄城正墮其計淮南士民及¶
　自儒軍來降者甚衆公宜遣將先䕶送歸淮南使復¶
　生業儒軍聞淮南安堵皆有思歸之心人心既揺安¶
　得不敗行密悦從之至是屢破儒兵張訓屯安吉(後/漢)¶
<pb:KR2b0037_WYG_063-14b>¶
　(縣今為州屬/浙江湖州府)㫁其糧道儒食盡士卒大疫行宻縱兵¶
　擊之儒軍大敗田頵擒斬之傳首京師儒衆多降於¶
　行密行密帥衆歸揚州表田頵守宣州安仁義(代北/人)¶
　守潤州(孫儒降兵多蔡人行密選其尢勇徤者五千/人厚其廩賜以皂衣䝉甲號黑雲都每戰使)¶
　(之先登陷陳/四鄰畏之)既而詔以行密為淮南節度使行密以¶
　用度不足欲以茶鹽易民布帛掌書記髙朂(舒城/人)曰¶
　兵火之後十室九空又漁利以困之將復離叛不若¶
　悉我所有易鄰道所無足以給軍選賢守令勸課農¶
<pb:KR2b0037_WYG_063-15a>¶
　桑數年之間倉庫自實行密從之田頵聞之曰賢者¶
　之言其利逺哉(先是揚州富庶甲天下時人稱揚一/益二及是被兵六年江淮之闇掃地)¶
　(殆盡行密能以勤儉足用招撫流㪚輕徭薄歛未及/數年公私交足幾復承平之舊  掦一益二言揚州)¶
　(第一益州/為次也)¶
冬十月以李存孝為邢洺磁節度使¶
　李克用之復取潞州也李存孝以不得昭義(克用以/康君立)¶
　(為昭義留後以存/孝為汾州刺史)憤怒始有叛志已而克用表存孝¶
　為邢洺磁留後(克用所署節度使安知建潜/附朱全忠乃表存孝代之)存孝與¶
<pb:KR2b0037_WYG_063-15b>¶
　李存信俱為克用假子(存孝本安敬思存信/本張氏子俱見前)不相睦¶
　存信有寵於克用存孝欲立大功以勝之乃建議取¶
　鎮冀存信從中沮之不時聼許及王鎔圍堯山(克用/攻王)¶
　(鎔大破之㧞臨城等數縣李匡威救之克用大掠而/還既而鎔匡威合兵十餘萬攻堯山  臨城唐縣今)¶
　(屬直棣趙州堯山唐縣/今順徳府唐山縣是)存孝救之不克克用更遣李¶
　嗣勲等擊破之存信因譛存孝無心擊賊疑有私約¶
　存孝聞之憤怒且懼禍及乃潜結王鎔及朱全忠上¶
　表以三州自歸乞賜旌節及會諸道兵討克用詔以¶
<pb:KR2b0037_WYG_063-16a>¶
　存孝為節度使不許會兵¶
十二月初行景福崇元厯¶
　太子少詹事邊冏等所造¶
(癸/丑)二年春正月以李茂貞為山南西道節度使茂貞不¶
奉詔¶
　茂貞自請鎮興元故有是命茂貞欲兼得鳯翔不奉¶
　詔¶
二月李克用擊王鎔李匡威救之克用還攻邢州¶
<pb:KR2b0037_WYG_063-16b>¶
　李克用圍邢州王鎔致書解之克用怒進擊鎔大破¶
　之遂下井陘李存孝將兵救之又乞師於朱全忠全¶
　忠方與時溥相攻不能救李匡威引兵救鎔敗河東¶
　兵於元氏(注見/前)克用引還攻邢州既而鎔救邢州克¶
　用敗之復與連和¶
李匡威為弟匡籌所逐奔鎮州¶
　匡威之發幽州也家人㑹别以弟匡籌之妻美醉而¶
　淫之及還匡籌據軍府自稱留後以符追行營兵匡¶
<pb:KR2b0037_WYG_063-17a>¶
　威衆潰王鎔迎歸鎮州父事之既而匡威謀奪鎮州¶
　為鎮人所殺(匡威為鎔完城塹繕甲兵訓士卒潜謀/奪鎮州隂以恩施悦其將士王氏在鎮)¶
　(又鎮人愛之不徇匡威匡威忌日鎔弔之匡威素服/□甲伏兵刦之鎔趋抱匡威曰鎔為晉人所困幾亡)¶
　(矣賴公以有今日公欲得四州此固鎔之願也不若/與公共歸府以位讓公則將士莫之拒矣匡威以鎔)¶
　(年少易之與鎔駢馬入府㑹大風雷雨鹿瓦皆振匡/威入門鎮軍□之有屠者墨君和自缺垣躍出拳毆)¶
　(匡威甲士挾鍺登屋共攻/匡威殺之鎔時年十七)¶
以栁玭為濾州(注見/前)刺史¶
　栁氏自公綽以來世以孝悌禮法為士大夫所宗玭¶
<pb:KR2b0037_WYG_063-17b>¶
　為御史大夫上欲以為相宦官惡之故久謫於外(玭/嘗)¶
　(戒其子弟曰凡門第髙可畏不可恃也立身行已一/事有失則得罪重於他人死無以見先人於地下此)¶
　(其所以可畏門髙則驕心易生族盛則為人所疾懿/行實材人未之信小有疪類衆皆指之此其所以不)¶
　(可恃也故膏粱子弟學宜加/勤行冝加勵僅得比他人耳)¶
夏四月王建殺陳敬瑄田令孜¶
　建屢請殺敬瑄令孜朝廷不許建使人告敬瑄作亂¶
　令孜通鳳翔書皆殺之(建令判官馮涓草表奏之曰/開柙出虎孔宣父不責他人)¶
　(當路斬蛇孫叔敖葢非利已專殺不行於/□外先機恐失於彀中  馮涓宿之孫)¶
<pb:KR2b0037_WYG_063-18a>¶
朱全忠㧞徐州時溥自殺¶
　先是濠泗二州(時漙/廵屬)降於朱全忠全忠遣其子友裕¶
　攻濮州(朱瑄/巡屬)㧞之遂令移兵擊時溥既而友裕圍彭¶
　城久之不克至是全忠自將如徐州都指揮使龎帥¶
　古先拔佛山(即石佛山/注見前)寨遂抜彭城溥舉族登燕子¶
　樓(在徐州府城東北/隅張建封所築)自焚死全忠以宋州刺史張廷¶
　範知感化留後乞除文臣為節度使(朱友裕之圍彭/城也時溥數出)¶
　(兵友裕堅壁不戰都虞候朱友恭譛之於全忠全忠/怒□書下龎帥古使代之將按其事書誤達於友裕)¶
<pb:KR2b0037_WYG_063-18b>¶
　(友裕大懼以二十騎逃入山中潜匿伯父全昱所全/忠夫人張氏聞之使友裕單騎詣汴州見全忠全忠)¶
　(將斬之夫人趨就抱之泣曰汝舍兵衆束身歸罪無/異志明矣全忠悟而捨之張夫人多智畧全忠敬憚)¶
　(之雖軍府事時與之謀議或將兵出至中途夫人以/為不可遣一介召之立為之返  朱友恭本夀春人)¶
　(李彦威全忠/養以為子)¶
幽州將劉仁恭(深州樂/夀人)攻李匡籌不克奔河東¶
　仁恭將兵戍蔚州過期未代會李匡籌立戍卒奉仁¶
　恭為帥還攻幽州不克仁恭奔河東李克用厚待之¶
五月王潮取福州¶
<pb:KR2b0037_WYG_063-19a>¶
　先是福建觀察使陳巖卒都將范暉自稱留後(巖疾/病遣)¶
　(使召王潮欲授以軍政未至而卒/暉諷將士推已為留後發兵把潮)暉驕侈失衆心王¶
　潮以從弟彦復為都統弟審知為都監將兵攻暉經¶
　年不克白潮罷兵潮報日兵盡添兵將盡添將兵將¶
　俱盡吾當自來彦復等懼急攻之至是暉棄城走為¶
　將士所殺潮入福州自稱留後素服𦵏陳巖以女妻¶
　其子厚撫其家汀建州降(汀州唐置今為/府建州注見前)羣盗皆潰¶
　尋以潮為福建觀察使已又以爲節度使(後潮擊破/黄連洞蠻)¶
<pb:KR2b0037_WYG_063-19b>¶
　(閩地畧定潮遣僚佐巡州縣勸農桑定租税交好鄰道/保境息民閩人安之  黄連洞在汀州府寧化縣東)¶
秋八月以覃王嗣周(通鑑考異順宗子經封郯王嗣周/當是其後㑹昌後避武宗諱炎字)¶
(改郯/作覃)為京西招討使討李茂貞¶
　茂貞恃功驕横上表曰陛下貴為萬乗不能庇元舅之¶
　一身(謂王瓌/事見前)尊極九州不能戮復恭之一豎但觀彊¶
　弱不計是非體物錙銖(謂量物㣲有輕/重即待之有異)看人衡纊(劉/峻)¶
　(廣絶交論衡所以權其輕重纊所以屬其鼻息若衡/不能舉纊不能飛雖顔冉曾史視若游塵若衡重錙)¶
　(銖纊㣲□禄雖共工驩兠/皆在折支舐痔語葢本此)軍情易變戎馬難覊唯慮¶
<pb:KR2b0037_WYG_063-20a>¶
　甸服生靈因兹受禍未審乘輿播越自此何之上怒¶
　决䇿討之命杜讓能専掌其事(讓能諫曰陛下初臨/大□國步未夷茂貞)¶
　(近在國門未宜搆怨萬一不克悔之無及上曰王室/日卑號令不出國門此志士憤痛之秋朕不能坐視)¶
　(陵夷卿但為謂兵食朕自委諸王用兵成敗不以責/卿讓能曰陛下必欲行之中外大臣宜協力以成聖)¶
　(志不當獨以任臣上曰卿居元輔與朕同休戚無宜/避事讓能泣曰臣豈敢避事顧時有未可勢有不能)¶
　(恐他日徒受晁錯之誅不能弭七國之禍也敢不奉/韶以死繼之乃命讓能留中書計畫調度月餘不歸)¶
　崔昭緯陰結邠(王行/瑜)岐(李茂/貞)為之耳目讓能朝發一¶
　言二鎮夕必知之李茂貞使其黨糾合市人數千百¶
<pb:KR2b0037_WYG_063-20b>¶
　人邀西門君遂馬及崔昭緯鄭昌延(字光逺從讜從/兄弟景福元年)¶
　(同平/章事)肩輿訴之二相曰兹事王上専委杜太尉吾曹¶
　不預知市人因亂投瓦石二相走匿僅免上命捕其¶
　倡帥者誅之用兵之意益堅遂有是命¶
揚行宻取歙州以陶雅(合肥/人)為刺史¶
　先是行宻克廬州斬蔡儔(儔本行宻部將以州叛附/朱全忠全忠不納行宻遣)¶
　(兵克而斬之行宻先冢皆為儔所發左右或請發/儔父母墓行宻曰此儔之罪也吾何為效之)及¶
　是行宻遣田頵攻歙州刺史裴樞(字紀雲遵/慶曾孫)城守久¶
<pb:KR2b0037_WYG_063-21a>¶
　不下時諸將為刺史者多貪暴獨池州陶雅寛厚得¶
　民歙人曰得陶雅為刺史請聴命行密即以雅為刺¶
　史歙人納之雅盡禮見樞送之還朝(既而行密/復取舒州)¶
九月以錢鏐為鎮海節度使(鎮海軍本置於潤州/今以命錢鏐於杭州)¶
　鏐發民夫及十三都軍士築杭州羅城周七十里(臨/安)¶
　(志鏐先築夾城周五十里有奇後又築羅城自秦望/山由夾城東亘江干泊錢唐湖霍山范浦周七十里)¶
李茂貞王行瑜合兵拒官軍官軍逃潰貶杜讓能雷州¶
司户¶
<pb:KR2b0037_WYG_063-21b>¶
　覃王嗣周帥禁軍三萬軍於興平李茂貞王行瑜合¶
　兵六萬軍於盩厔以拒之禁軍皆新募市井少年而¶
　兩鎮皆邊兵百戰之餘茂貞等進逼興平禁軍皆望¶
　風逃潰茂貞等乘勝進攻三橋京師大震茂貞等陳¶
　於臨臯驛(在長安/城西)表譲能罪請誅之譲能曰臣固先¶
　言之矣請以臣為解上涕下不自禁曰與卿訣矣是¶
　日貶讓能梧州刺史再貶雷州司户斬西門君遂等¶
　三人¶
<pb:KR2b0037_WYG_063-22a>¶
以韋昭度崔𦙍(字垂休一字/昌遐慎由子)同平章事¶
　𦙍外寛宏而内巧險與崔昭緯深相結故得為相季¶
　父安潜謂所親曰吾父兄刻苦以立門户終為緇郎¶
　所壞緇郎𦙍小字也¶
冬十月殺雷州司户杜譲能以李茂貞為鳯翔兼山南¶
西道節度使¶
　李茂貞勒兵不解請誅杜譲能然後還鎮崔昭緯復¶
　從而擠之遂賜死自是朝廷動息皆禀於邠岐南北¶
<pb:KR2b0037_WYG_063-22b>¶
　司徃徃依附二鎮以邀恩澤復以茂貞鎮兩道於是¶
　茂貞盡有鳯翔興元洋隴秦十五州之地¶
十一月以王行瑜為太師號尚父賜鐵劵¶
　行瑜求為尚書令韋昭度密奏曰太宗以尚書令登¶
　大位自是不以授人惟郭子儀以大功拜終身避譲¶
　行瑜安敢輕議遂有是命¶
十二月朱全忠請領鹽鐵不許¶
　朱全忠請徙鹽鐵於汴州崔昭緯以為全忠新破徐¶
<pb:KR2b0037_WYG_063-23a>¶
　鄆兵力倍増若更判鹽鐵不可復制乃賜詔開諭之¶
邵州刺史鄧處訥(邵州龍/潭人)取潭州殺周岳¶
　初處訥從閔朂爲邵州刺史朂爲周岳所殺(事見/前)處¶
　訥聞而哭之諸將入弔處訥曰吾與公等咸受僕射¶
　(謂閔/朂)大恩今岳殺之吾欲與公等竭力爲僕射報仇¶
　可乎皆曰善於是訓卒厲兵八年乃結朗州刺史雷¶
　滿共攻潭州斬岳自稱留後詔以爲節度使¶
(甲/寅)乾寧元年春正月李茂貞入朝¶
<pb:KR2b0037_WYG_063-23b>¶
　茂貞入朝大陳兵自衛數日歸鎮¶
二月以鄭綮(字蘊武以/進士登第)同平章事¶
　綮好詼諧多為歇後詩譏嘲時事上以爲有所蘊手¶
　注班簿命以爲相聞者大驚堂吏往告之綮笑曰諸¶
　君大誤使天下更無人未至鄭綮吏曰特出聖意綮¶
　曰果如是奈人笑何既而賀客至綮搔首言曰歇後¶
　鄭五作宰相時事可知矣累譲不獲乃視事(已而綮/累表避)¶
　(位竟/致仕)¶
<pb:KR2b0037_WYG_063-24a>¶
李克用克邢州殺李存孝¶
　先是克用自引兵攻邢州掘塹築壘環之(存孝時出/突擊塹壘)¶
　(不能成河東牙將袁奉韜使人紿存孝曰大王俟塹/成即歸諸將非尚書敵咫尺之塹安能沮尚書之鋒)¶
　(鋭邪存孝以爲然按兵不出旬日塹/壘成飛走不能越存孝由是遂窮)及是邢州城中¶
　食盡存孝出見克用泥首謝罪克用囚之以歸車裂¶
　於牙門(存孝驍勇軍中莫及常將騎兵為先鋒身披/重鎧腰弓髀槊獨舞鐵撾陷陳萬人辟易克)¶
　(用惜其才意臨刑諸將必為之請既而諸將疾其能/竟無一人言者既死克用為之不視事者旬日又有)¶
　(薛阿檀者其勇與存孝相侔諸將疾之常不得志密/與存孝通恐事泄遂自殺自是克用兵勢浸弱而朱)¶
<pb:KR2b0037_WYG_063-24b>¶
　(全忠㯮/盛矣)¶
夏五月劉建鋒馬殷入潭州殺鄧處訥¶
　孫儒之敗也劉建鋒馬殷收餘衆七千南走比至洪¶
　州已十餘萬及是至醴陵(後漢縣今屬/湖南長沙府)鄧處訥遣其¶
　將蔣勛將步騎三千守龍囬闗(在長沙府善化縣東/叠峰㧞峙如城中間)¶
　(僅通一路/今名闗山)殷遣使説勛曰劉龍驤智勇兼人將十萬¶
　衆精鋭無敵而君以鄉兵數千拒之難矣不如先下¶
　之取富貴還鄉里不亦善乎勛謂衆曰東軍許吾屬¶
<pb:KR2b0037_WYG_063-25a>¶
　還矣士卒皆懽呼棄旗幟鎧仗遁去建鋒令前鋒衣¶
　其甲張其旗趣潭州守者以爲闗兵還納之建鋒徑¶
　入府殺處訥自稱留後已而朝廷以建鋒爲武安節¶
　度使建鋒以殷爲内馬步軍都指揮使(蔣勛求邵州/建鋒不許勛)¶
　(引兵冦湘潭據郡州建鋒遣殷/擊之  湘潭梁縣今屬長沙府)¶
王建克彭州(唐置今爲縣/屬成都府)殺楊晟¶
　初田令孜以楊晟爲威戎節度使治彭州令孜既敗¶
　王建遣兵圍之久而不下(民皆竄匿山谷諸寨日出/俘惊謂之淘虜有軍士王)¶
<pb:KR2b0037_WYG_063-25b>¶
　(先成者新津人本書生世亂爲兵度諸將唯王宗侃/最賢乃往説之因條列為狀凡七條一乞招安山中)¶
　(百姓二乞禁諸寨淘虜三乞置招安寨以處招安百/姓四乞招安之事須委宗侃專掌五乞嚴勒諸寨其)¶
　(前日所虜悉部送招安寨中敢匿者斬六乞置行縣/以撫理百姓給帖壯者使入山招其親戚七彭土宜)¶
　(麻民未入山多漚蔵者宜令行縣曉諭使出而鬻之/以爲資糧宗侃白建建悉從之三日山中民争出赴)¶
　(寨月餘各/復故業)及是彭州城中食盡建克之殺楊晟獲其¶
　馬步使安師建欲使為將師建泣謝曰師建誓與楊¶
　司徒同生死不忍復戴日月惟速死為惠再三諭之¶
　不從乃殺之禮葬而祭之¶
<pb:KR2b0037_WYG_063-26a>¶
六月以李谿(字景望/鄘之孫)同平章事尋罷之¶
　以翰林學士李谿爲相(時鄭延昌/罷以谿代)方宣制知制詔劉¶
　崇魯出班掠麻慟哭上召問之對曰谿姦邪依附宦¶
　官得在翰林不任相恐危社稷谿竟罷爲太子少傅¶
　上師谿為文崔昭緯恐分已權故使崇魯沮之谿十¶
　表自訟醜詆崇魯嘗庭拜田令孜爲朱玫作勸進表¶
　慟哭正殿爲國不祥詔停崇魯見任¶
秋八月楊復恭等伏誅¶
<pb:KR2b0037_WYG_063-26b>¶
　李茂貞㧞閬州楊復恭帥其黨出走韓建獲之獻闕¶
　下斬於獨栁(茂貞獻復恭與守亮書訴致仕之由云/承天門乃隋家舊業大姪但積粟訓兵)¶
　(勿貢獻吾於荆榛中立夀王纔得尊位/廣定策國老有如此負心門生天子)¶
冬十一月楊行密取泗州¶
　朱全忠遣使至泗州陵慢刺史張諫諫舉州降行密¶
　行密遣押牙唐令囬持茶萬餘斤如汴宋貿易全忠¶
　執令囬盡取其茶揚汴始有隙¶
十二月李克用攻幽州克之李匡籌走死¶
<pb:KR2b0037_WYG_063-27a>¶
　劉仁恭數因葢寓獻䇿於克用願得兵萬人取幽州¶
　克用方攻邢州分兵數千納仁恭不克匡籌益驕數¶
　侵河東之境克用怒大舉兵攻匡籌㧞武州(唐光啟/中置今)¶
　(直𨽻宣/化府是)進圍新州(本北燕州光啟中更名/今宣化府保安州是)匡籌遣兵¶
　救之李克用逆戰破之新州降匡籌復發兵出居庸¶
　闗克用使精騎夾攻之幽兵大敗匡籌奔滄州義昌¶
　節度使盧彦威遣兵攻殺之克用進軍幽州其大將¶
　請降(自李全忠得幽州/凡三世十年而減)幽州軍民以麾葢歌皷迎克¶
<pb:KR2b0037_WYG_063-27b>¶
　用入府舍克用命李存審(本姓苻宛邱人/克用養以為子)劉仁恭畧¶
　定巡屬¶
以劉隠為封州刺史¶
　封州刺史劉謙卒其子隠居䘮賀江(謙以刺史兼賀/江鎮遏使  賀)¶
　(江源出廣西富川縣南逕賀縣至廣東/肇慶府封川縣亦曰封溪水入西江)士民百餘人¶
　謀亂隱一夕盡誅之嶺南節度使劉崇龜召補押牙¶
　表刺封州(既而崇龜卒嗣薛王知柔代為帥未至㑹/廣州將盧琚單玘作亂隱以封州兵攻殺)¶
　(之迎知柔知柔辟隱行軍司馬/  知柔贈忠宣太子業五世孫)¶
<pb:KR2b0037_WYG_063-28a>¶
(乙/夘)二年春正月䕶國節度使王重盈卒¶
　王重盈卒軍中請以重榮子珂知留後(珂本重榮兄/重簡子重榮)¶
　(養以/為子)重盈之子保義節度使珙晉州刺史瑤舉兵擊¶
　珂表言珂非王氏子珂上表自陳且求援於李克用¶
　上遣中使諭解之¶
二月董昌僣號於越州¶
　昌爲政苛虐加歛數倍以充貢獻由是寵命相繼求¶
　爲越王未許昌不悦曰朝廷欲負我矣有諂之者曰¶
<pb:KR2b0037_WYG_063-28b>¶
　與其爲越王曷若爲越帝於是民間訛言相率填門¶
　請昌為帝昌大喜集將佐議之副使黄褐(閩/人)曰今唐¶
　室雖㣲天人未厭大王興於&KR0373;畝受朝廷厚恩位至¶
　將相富貴極矣奈何一旦忽爲族滅之計昌族誅之¶
　又問㑹稽令呉鐐鐐曰大王不為真諸侯以傳子孫¶
　欲爲假天子以取滅亡邪昌亦族誅之山隂令張遜¶
　曰浙東雖領六州王若稱帝彼必不從徒守孤城爲¶
　天下笑耳昌又殺之遂稱皇帝(先是咸通末呉越間/訛言山中有大鳥四)¶
<pb:KR2b0037_WYG_063-29a>¶
　(目三足聲云羅平天冊見者有殃民間多畫像祀之/及昌僣號曰此吾鸑鷟也乃自稱大越羅乎國改元)¶
　(順天署城樓曰天册之樓令羣/下謂已曰聖人  鸑鷟鳳屬)錢鏐遺昌書曰與其閉¶
　門作天子與九族百姓俱陷塗炭豈若開門作節度¶
　使終身富貴邪及今悛悔尚可及也昌不聴鏐以狀聞¶
復以李谿同平章事三月罷¶
　上重谿文學復以爲相崔昭緯與邠岐相結得天子¶
　過失朝廷機事悉以告之谿再入相昭緯使告行瑜¶
　曰曏者尚書令之命已行矣而韋昭度沮之今又引¶
<pb:KR2b0037_WYG_063-29b>¶
　李谿爲同列相與熒惑聖聴恐復有杜太尉之事行¶
　瑜乃與茂貞表谿姦邪昭度無相業宜罷居散秩上¶
　報曰軍旅之事朕則與藩鎮圖之至於命相當出朕¶
　懐行瑜等論列不已谿復罷¶
以劉仁恭爲盧龍節度使¶
　從李克用之請也¶
崔𦙍罷以王摶(字昭逸/興曾孫)同平章事¶
　王珙王瑤請朝廷命河中帥詔以𦙍充䕶國節度使¶
<pb:KR2b0037_WYG_063-30a>¶
　摶同平章事¶
以王珂爲䕶國留後¶
　珂李克用之壻也克用表重榮有功於國請賜珂節¶
　鉞王珙厚結王行瑜李茂貞韓建更上表稱珂非王¶
　氏子請以珂爲陜州珙爲河中上報曰先已允克用¶
　之奏矣¶
楊行密取濠州¶
　行密攻濠州㧞之掠得徐州人李氏子生八年矣養¶
<pb:KR2b0037_WYG_063-30b>¶
　以爲子其長子渥(字承/天)憎之行密謂徐温曰此兒¶
　質&KR0250;性識頗異於人吾度渥必不能容今賜汝爲¶
　子温名之曰知誥(字正倫俊復/姓李名昇)知誥勤孝過諸子¶
　温愛之使掌家事家人無違言及長喜書善射識¶
　度英偉行密謂温曰知誥俊傑諸將子皆不及也¶
　(胡三省曰徐/知諸事始此)既而行密復取壽州及連水(隋縣今/曰安東)¶
　(屬淮/安府)¶
夏四月罷諸王將兵¶
<pb:KR2b0037_WYG_063-31a>¶
　上以郊畿多盗至有踰垣入宫侵犯陵寢者欲令¶
　宗室諸王將兵巡警又欲使之四方撫慰藩鎮南¶
　北司用事之臣恐其不利於已交章論諌上不得¶
　已罷之¶
五月制削奪董昌官爵委錢鏐討之¶
王行瑜李茂貞韓建舉兵犯闕殺韋昭度李谿¶
　行瑜以不得尚書令怨朝廷畿内有八鎮兵𨽻左右¶
　軍郃陽(漢縣今屬/同州府)鎮近華州韓建求之良原(隋縣元/省故城)¶
<pb:KR2b0037_WYG_063-31b>¶
　(在今平原/府靈臺縣)鎮近邠州王行瑜求之宦官曰此天子禁¶
　軍何可得也王珂王珙爭河中行瑜建及茂貞皆爲¶
　珙請不能得恥之珙使人語三帥曰珂與河東婚姻¶
　必爲諸公不利請討之行瑜使其弟同州刺史行約¶
　攻河中而自與茂貞建各將精騎數千入朝上御安¶
　福門以待之三帥盛陳甲兵拜伏舞蹈上詰之曰卿¶
　軰不奏請俟報輒稱兵入京城其志欲何為乎若不¶
　能事朕今日請避賢路行瑜茂貞流汗不能言獨韓¶
<pb:KR2b0037_WYG_063-32a>¶
　建粗述入朝之由上與之宴三帥奏稱南北司互有¶
　朋黨隳紊朝政韋昭度討西川失䇿李谿作相不合¶
　衆心請誅之上未之許行瑜等輒殺之及樞密使康¶
　尚弼等數人請除王珙河中徙王行約於陜王珂於¶
　同州上皆許之李克用聞三鎮犯闕即日遣使發北¶
　部兵期以來月渡河入闗始三帥謀廢上立吉王保¶
　(懿宗子/帝弟也)及聞克用起兵行瑜茂貞各留兵三千人宿¶
　衛京師與建皆還本鎮¶
<pb:KR2b0037_WYG_063-32b>¶
六月以孔緯同平章事張濬爲諸道租庸使¶
　上以崔昭緯等外交藩鎮朋黨相傾思得骨鯁之士¶
　故驟用緯濬既而朱全忠薦濬上欲復相之李克用¶
　表請發兵擊全忠且言濬朝爲相臣夕至闕詔和解¶
　之¶
李克用舉兵討三鎮秋七月王行約李繼鵬作亂帝如¶
石門鎮(今曰石門谷在西安府藍田縣西南長安志唐/昭宗出幸南山次石門佛寺即此質實以爲在)¶
(淳化又以爲在静寧皆非/糾繆以爲在畧陽尤誤)¶
<pb:KR2b0037_WYG_063-33a>¶
　李克用大舉蕃漢兵南下上表稱王行瑜李茂貞韓¶
　建稱兵犯闕賊害大臣請討之又移檄三鎮數其罪¶
　行瑜等大懼克用軍至絳州攻㧞之斬刺史王瑤至¶
　河中王珂迎謁於路王行約棄同州走弟行實時爲¶
　左軍指揮使奏請幸邠州樞密使駱全瓘請幸鳯翔¶
　上曰克用尚駐軍河中就使至此朕自有以枝梧卿¶
　等但各撫本軍勿令搖動右軍指揮使李繼鵬(本姓/閻名)¶
　(珪/)茂貞假子也謀刦上幸鳯翔中尉劉景宣與王行¶
<pb:KR2b0037_WYG_063-33b>¶
　實知之欲刦上幸邠州孔緯面折景宣以爲不可輕¶
　離宫闕向晩王行約引左軍攻右軍鼓譟震地上聞¶
　亂登承天樓欲諭止之捧日都頭李筠將本軍於樓¶
　前侍衛李繼鵬以鳯翔兵攻筠矢拂御衣左右扶上¶
　下樓繼鵬復縱火焚宫門煙燄蔽天時鹽州六都兵¶
　屯京師素爲兩軍所憚上急召入衛既至兩軍退走¶
　上幸李筠營䕶蹕都頭李居實帥衆繼至或傳行瑜¶
　茂貞欲自來迎車駕上懼爲所迫以筠居實兩都兵¶
<pb:KR2b0037_WYG_063-34a>¶
　自衛幸石門鎮(出啓夏門幸南山之莎城鎮駐於石/門佛寺  啓夏門長安東南門莎城)¶
　(鎮在長安城/南近郊之地)克用遣判官王環奉表問起居遣兵攻¶
　華州韓建登城呼曰僕於李公未嘗失禮何爲見攻¶
　克用使謂之曰公爲人臣逼逐天子公爲有禮孰爲¶
　無禮者乎㑹聞邠岐欲迎車駕乃移兵營渭橋(上遣/供奉)¶
　(宜張承業詣克用軍承業同州/人屢奉使於克用因留監其軍)克用遣其將李存貞¶
　爲前鋒又遣史儼將三千騎詣石門侍衛遣李存信¶
　存審㑹保大節度使李思孝(本姓拓䟦思/恭之弟也)攻王行瑜¶
<pb:KR2b0037_WYG_063-34b>¶
　梨園寨(今邠州淳化縣治是明史地理志/淳化縣宋以雲陽縣之梨園鎮置)擒其將王¶
　令陶等獻於行在李茂貞懼斬李繼鵬傳首行在上¶
　表請罪且遣使求和於克用上復遣延王戒丕(元宗/子玢)¶
　(封延王戒/丕其後也)諭克用令且赦茂貞併力討行瑜¶
復以崔𦙍同平章事¶
　𦙍雖授河中節不得赴乃復以中書侍郎輔政¶
制削奪王行瑜官爵以李克用爲招討使討之¶
　詔李克用討王行瑜克用遣其子存朂(克用長子即/後唐莊宗)¶
<pb:KR2b0037_WYG_063-35a>¶
　詣行在年十一上竒其狀貌撫之曰兒方爲國之棟¶
　梁他日宜盡忠於吾家(胡三省曰李/存朂始此)¶
車駕還京師¶
　李克用表請車駕還京師從之時宫室焚毁未暇完¶
　葺上寓居尚書省百官往往無袍笏僕馬¶
王建遣兵赴援屯綿州¶
　建頓兵不進已奏言顧彦暉不發兵赴難而畧奪輜¶
　重請興兵討之¶
<pb:KR2b0037_WYG_063-35b>¶
冬十月貶崔昭緯爲梧州司馬以孫偓(字龍光/武邑人)同平章¶
事¶
　以昭緯黨附邠岐故貶以偓代之¶
十一月李克用克邠州王行瑜伏誅¶
　河東將李存貞敗邠寧兵於梨園北李罕之李存信¶
　等又急攻之王行約行實遁去行瑜以精兵五千守¶
　龍泉寨(即龍泉鎮在邠/州三水縣東北)李克用攻㧞之行瑜走入邠¶
　州克用引兵逼之行瑜登城號哭謂克用曰行瑜無¶
<pb:KR2b0037_WYG_063-36a>¶
　罪脅廹乘輿皆茂貞繼鵬所爲請移兵問鳯翔行瑜願¶
　束身歸朝克用曰王尚父何恭之甚僕受詔討三賊臣¶
　公預其一束身歸朝非僕所得專也行瑜挈族出走克¶
　用入邠州封府庫撫居人行瑜尋爲部下所殺傳首京師¶
朱全忠圍兖州¶
　朱全忠遣葛從周擊兖州自以大軍繼之圍其城朱¶
　瑄遣其將賀瓌(字光逺/濮陽人)柳存薛懐寳將兵萬餘人襲¶
　曹州以解兖州之圍全忠自中都(本平陸縣唐更名/故城在今兖州府)¶
<pb:KR2b0037_WYG_063-36b>¶
　(汶上/縣)引兵夜追之比明至鉅野(漢縣今屬/曹州府)南及之屠¶
　殺殆盡擒三將俘三千人㑹大風晦冥全忠曰此殺¶
　人未足耳命所得俘皆殺之縛三將徇於兖州城下¶
　謂朱瑾曰卿兄已敗何不早降既而殺存及懐寳聞¶
　瓌名禮而用之瑄瑾告急於河東李克用遣大將史¶
　儼將數千騎以救之¶
十二月進李克用爵晉王克用還晉陽¶
　詔李克用進爵晉王李罕之葢寓諸將佐進官有差¶
<pb:KR2b0037_WYG_063-37a>¶
　克用遣掌書記李襲吉(洛陽/人)入謝請乘勝勢遂取鳯¶
　翔上謀於貴近或曰茂貞復滅則沙陀太盛朝廷危¶
　矣上乃賜克用詔褒其忠欵且言不臣之狀行瑜爲¶
　甚茂貞韓建自知其罪職貢相繼且當休兵息民克¶
　用奉詔而止既而私謂詔使曰觀朝廷之意似疑克¶
　用有異心也然不去茂貞闗中無安寕之日詔又免克¶
　用入朝(將佐或言今密邇闕廷豈可不入見天子克/用猶豫未決葢寓曰天子還未安席人心尚)¶
　(危大王若引兵渡渭竊恐復驚駭都邑人臣盡忠在/於勤王不在入覲願熟圖之克用笑曰蓋寓尚不欲)¶
<pb:KR2b0037_WYG_063-37b>¶
　(吾入朝況天下之人乎克用性嚴急左右無敢/違忤惟寓敏慧能拂其意婉辭裨益無不從者)克用¶
　乃表曰臣總帥大軍不敢徑入朝覲表至京師上下¶
　始安克用遂引兵歸而茂貞驕横如故河西州縣多¶
　爲所據¶
(丙/辰)三年春李克用遣李存信將兵救兖州鄆羅𢎞信襲¶
之存信軍潰¶
　李克用遣李存信將萬騎假道於魏以救兖鄆軍於¶
　莘縣朱全忠使人謂羅𢎞信曰克用志吞河朔師還¶
<pb:KR2b0037_WYG_063-38a>¶
　之日貴道可憂存信戢衆不嚴侵暴魏人𢎞信怒發¶
　兵三萬夜襲之存信軍潰委棄資糧兵械萬數𢎞信¶
　自是與河東絶專志汴州全忠方圖兖鄆畏𢎞信議¶
　其後𢎞信每有贈遺全忠必對使者北面拜受之曰¶
　六兄於予倍年以長固非諸鄰之比𢎞信信之全忠¶
　以是得專意東方¶
夏四月河漲(劉友益曰/志患始也)¶
　河漲將毁滑州朱全忠決爲二河夾城而東為害滋甚¶
<pb:KR2b0037_WYG_063-38b>¶
武安軍亂殺劉建鋒推馬殷留後¶
　建鋒嗜酒不親政事長直兵陳贍妻美建鋒私之贍¶
　殺建鋒諸將迎行軍司馬張信(長安/人)爲留後佶將入¶
　馬忽踶齧傷髀時馬殷攻邵州未下佶謂諸將曰馬¶
　公勇而有謀寛厚樂善吾所不及真乃主也乃以牒¶
　召之殷至佶肩輿入府坐受殷拜謁已乃命殷升&KR0441;¶
　事以留後讓之即趨下帥將吏拜賀復爲行軍司馬¶
　代殷將兵攻邵州(朝廷尋以殷判湖南軍府事殷以/高郁爲謀主而畏楊行密成汭之)¶
<pb:KR2b0037_WYG_063-39a>¶
　(彊議以金帛結之郁曰成汭不足畏也行密公之讐/雖以萬金賂之安肯為吾援乎不若上奉天子下撫)¶
　(士民訓卒厲兵以修霸業則誰與敵矣殷從之已而/張佶克郡州擒蔣勛詔以殷知武安留後時湖南營)¶
　(内多爲羣盗所據殷遣兵以次攻□郴/衡道永諸州皆下之  高郁揚州人)¶
崔昭緯伏誅¶
　昭緯既貶復求救於朱全忠詔遣中使賜昭緯死及¶
　於荆南斬之中外咸以爲快¶
錢鏐克越州董昌伏誅¶
　先是鏐遣其將顧全武(餘姚/人)討昌昌將多降遂進兵¶
<pb:KR2b0037_WYG_063-39b>¶
　越州昌出戰而敗全武圍之昌始懼去帝號㑹楊行¶
　密克蘇州(行密圍蘇州常熟鎮使陸郢以州城應行/密獲刺史成及  常熟梁縣今屬蘇州府)¶
　(成及字𢎞/濬錢塘人)鏐急召全武使備行密全武曰越州賊之¶
　根本奈何垂克而棄之請先取越州後復蘇州鏐從¶
　之及是全武攻克越州外郭昌猶據牙城拒之鏐遣¶
　紿昌云奉詔令大王致仕歸臨安昌乃送牌印而出¶
　全武斬之(昌在圍城中貪吝益甚口率民間錢帛減/戰士糧及城破庫有金帛雜貨五百間倉)¶
　(有糧三百萬斛錢鏐散金帛/以賞將士開倉以賑貧乏)¶
<pb:KR2b0037_WYG_063-40a>¶
六月李克用攻魏博朱全忠遣其將葛從周救之還擊¶
兖鄆破之¶
　李克用攻魏博朱全忠召葛從周於鄆州使將兵營¶
　洹水以救魏博克用引兵擊之汴人多鑿坎於陳前¶
　戰方酣克用馬躓幾為汴人所獲顧射其將一人斃¶
　之乃得免引軍還從周復擊兖鄆兵破之(兖鄆屬城/皆為汴人)¶
　(所據克用發兵赴之輒為魏人/所拒不得前兖鄆由是不振)¶
秋七月李茂貞舉兵犯闕帝如華州¶
<pb:KR2b0037_WYG_063-40b>¶
　初李克用屯渭北李茂貞韓建憚之事朝廷禮甚恭¶
　克用去二鎮貢獻漸疎表章驕慢上自石門還置殿¶
　後四軍選補數萬人使延王戒丕等將之茂貞遂表¶
　言延王無故稱兵討臣臣今勒兵入朝請罪上告急¶
　于河東茂貞遂兵逼京畿覃王嗣周與戰敗績七月¶
　茂貞進逼京師戒丕曰今闗中藩鎮無可依者不若¶
　自鄜州濟河幸太原上至渭北韓建奉表請幸華州¶
　不許既而上復憚逺適至富平復遣人召建面議去¶
<pb:KR2b0037_WYG_063-41a>¶
　留建至頓首言今藩臣跋扈者非止茂貞陛下若逺¶
　巡邊鄙臣恐無復還期今華州兵力雖㣲亦足自固¶
　西距長安不逺願陛下臨之以圖興復上乃從之至¶
　華州茂貞遂入長安燔燒俱盡¶
崔𦙍罷以陸扆(字祥文贄族/孫家陜州)同平章事¶
　上以𦙍崔昭緯之黨故罷之而相扆¶
八月李克用發兵入援¶
　韓建移檄諸道令供輸資糧詣行在李克用聞之歎¶
<pb:KR2b0037_WYG_063-41b>¶
　曰去嵗從余言豈有今日之患又曰韓建天下癡物¶
　為賊臣弱帝室是不為李茂貞所擒則為朱全忠所¶
　虜耳因奏與鄰道發兵入援¶
王搏罷以朱朴(襄陽/人)同平章事¶
　水部郎中何迎表薦國子博士朱朴材如謝安道士¶
　許巖士亦薦朴有經濟材上連日召對朴有口辯上¶
　悦之曰朕雖非太宗得卿如魏徴矣上憤天下之亂¶
　思得竒傑之士不次用之朴自言得為宰相月餘可¶
<pb:KR2b0037_WYG_063-42a>¶
　致太平上以為然以朴為相朴庸鄙迂僻中外大驚¶
　尋兼判户部凡軍吏財賦一以委之¶
九月以崔𦙍崔逺(澹之/子)同平章事貶陸扆為硤州(注見/前)¶
刺史¶
　𦙍之罷相韓建之志也𦙍密求于朱全忠且教之營¶
　東都宫闕表迎車駕全忠從之仍請以兵迎駕且言¶
　崔𦙍忠臣不宜出外建懼復奏召𦙍為相遣使諭止¶
　全忠𦙍恨扆代己誣以黨于茂貞而貶之¶
<pb:KR2b0037_WYG_063-42b>¶
冬十月以孫偓為鳳翔四面行營招討使討李茂貞¶
　茂貞上表請罪仍獻助修宮室錢韓建復左右之竟¶
　不出師(尋罷偓/招討使)¶
以錢鏐為鎮海鎮東節度使王摶復同平章事¶
　先是董昌既誅以摶為威勝節度使鎮浙東至是鏐¶
　令兩浙吏民上表請兼領浙東朝廷不得已復以摶¶
　同平章事鏐兼領兩鎮改威勝曰鎮東¶
(丁/巳)四年春正月詔罷諸王所領兵及殿後四軍¶
<pb:KR2b0037_WYG_063-43a>¶
　韓建奏睦濟韶通彭韓儀陳八王(胡三省注皆嗣王/也睦韶韓代宗之)¶
　(後彭肅宗之後陳文宗之後/舊史皆佚其名及其世系)謀殺臣刦車駕幸河中¶
　上大驚召建諭之建稱疾不入令諸王詣建自陳建¶
　不之見表請勒歸十六宅妙選師傅教以詩書不令¶
　典兵預政上不得已詔諸王所領軍士並縱歸田里¶
　建又奏所置殿後四軍顯有厚薄偏黨乞皆罷遣詔¶
　亦從之于是天子之親軍盡矣捧日都頭李筠石門¶
　扈從功第一建復奏斬之¶
<pb:KR2b0037_WYG_063-43b>¶
立徳王裕為皇太子¶
　建既幽諸王于别地上意不悦乃奏請立徳王為太¶
　子欲以解之(本名祐/更名裕)¶
朱全忠克鄆州執朱瑄進襲兖州克之朱瑾奔淮南¶
　龎師古葛從周并兵攻鄆州朱瑄兵少食盡不復出¶
　戰引水為深濠以自固師古等為浮梁夜濟瑄棄城¶
　走野人執之以獻全忠入鄆州以龎師古為天平留¶
　後朱瑾留大將康懐貞(後改名懐/英兖州人)守河東自與河東¶
<pb:KR2b0037_WYG_063-44a>¶
　將史儼李承嗣掠徐境以給軍食全忠遣從周將兵¶
　襲兖州懐貞降從周入兖州獲瑾妻子瑾及儼等率¶
　其衆奔淮南于是鄆齊曹棣兖沂密齊宿陳許鄭滑¶
　濮皆入于全忠惟王師範守淄青亦服于全忠瑾至¶
　淮南楊行密躬迎之表領武寧節度使淮南舊善水¶
　戰不習騎射及得河東兖鄆兵軍聲大振(全忠納瑾/之妻引兵)¶
　(還張夫人請見之瑾妻拜夫人答拜且泣曰兖鄆與/司空約為兄弟以小故恨望起兵相攻使吾姒辱于)¶
　(此他日汴州失守吾亦如吾姒之/今日乎全忠乃出瑾妻而斬瑄)¶
<pb:KR2b0037_WYG_063-44b>¶
二月孫偓朱朴罷¶
　朴既秉政所言皆不效外議沸騰故與偓俱罷¶
夏六月貶王建為南州(唐置今四川重/慶府綦江縣是)刺史以李茂貞¶
為西川節度使覃王嗣周為鳳翔節度使¶
　王建將兵五萬攻東川李茂貞表其罪故貶之徙茂¶
　貞鎮西川覃王鎮鳳翔先是遣宣諭使李恂和解兩¶
　川及是建克梓州南寨㑹恂至建指執旗者曰戰士¶
　之情不可奪也茂貞亦不受代圍覃王于奉天韓建¶
<pb:KR2b0037_WYG_063-45a>¶
　移書茂貞覃王乃得歸¶
秋八月韓建劉季述(宦/者)殺通王滋(宣宗子/帝之弟)等十一人¶
　韓建奏諸王罷兵尚苞隂計願陛下聖㫁不疑制于¶
　未亂上不報建乃與知樞密劉季述矯制發兵圍十¶
　六宅諸王披髪升屋呼曰宅家(唐末宫中率稱天子/曰宅家猶言家主也)¶
　救兒建盡殺之以謀反聞¶
九月李克用攻幽州劉仁恭與戰敗之¶
　初李克用取幽州表劉仁恭為節度使留戍兵及腹¶
<pb:KR2b0037_WYG_063-45b>¶
　心將千人典其機要租賦供軍之外悉輸晉陽及上¶
　幸華州克用徵兵于仁恭以入援仁恭辭以契丹入¶
　寇不出兵克用移書責之仁恭抵書慢罵囚其使者¶
　克用大怒自將擊之為仁恭將單可及所敗(可及引/兵逆戰)¶
　(克用方飲酒前鋒白賊至克用醉曰可及輩何足為/敵亟命擊之是日大霧河東兵遇伏大敗克用醒而)¶
　(後知之仁恭遣使謝克用克用復書略曰公仗鉞控/兵理民立法擢士則欲其報徳選將則望彼酬恩已)¶
　(尚不然人何足信僕料猜防出于骨肉嫌忌生于/屏帷持千將而不敢授人捧盟盤而何辭著誓)¶
冬十月以韓建為鎮國匡國節度使¶
<pb:KR2b0037_WYG_063-46a>¶
詔削奪李茂貞官爵姓名發兵討之復以王建為西川¶
節度使¶
王建克梓州顧彦暉自殺¶
　建争東川三年與彦暉五十餘戰至是攻之益急彦¶
　暉自殺建入梓州城中兵尚七萬人建以王宗滌(本/華)¶
　(洪王建更/其名姓)為留後¶
朱全忠擊楊行密戰于清口(在淮安府清河縣西南舊/泗水入淮之口今為黄淮)¶
(交滙/處)全忠大敗¶
<pb:KR2b0037_WYG_063-46b>¶
　朱全忠既得兖鄆甲兵益盛乃大舉擊楊行密遣龎¶
　師古壁清口葛從周壁安豐(注見/前)全忠自將屯宿州¶
　行密與朱瑾將兵三萬拒之師古營于清口或曰營¶
　地汙下未可久處不聴朱瑾壅淮上流欲灌之或以¶
　告師古以為惑衆斬之瑾以五千騎引渡趣其中軍¶
　士卒倉皇拒戰淮水大至汴軍駭亂行密督大軍夾¶
　攻之汴軍大敗斬師古從周奔還行密瑾乘勝追擊¶
　之殺溺殆盡還者不滿千人全忠亦奔還(行密六㑹/詣將謂副)¶
<pb:KR2b0037_WYG_063-47a>¶
　(使李承嗣曰始吾欲趣夀州副使云不如先向清口/師古敗從周自走今果如所料賞之錢萬緍表領鎮)¶
　(海節度行密待承嗣史儼甚厚第舍姬妾咸選其尤/者賜之故二人皆為宻盡力屢立功行密由是遂保)¶
　(據江淮全忠/不能與之争)¶
立淑妃何氏為皇后¶
十二月威武節度使(乾寧三年升福/建為威武軍)王潮卒¶
　王潮以弟審知為觀察副使有過猶加捶撻審知無¶
　怨色潮寢疾舍其子命審知知軍府事(潮既卒詔以/審知為節度)¶
　(使/)¶
<pb:KR2b0037_WYG_063-47b>¶
南詔驃信舜化上書¶
　南詔上書朝廷欲以詔書報之王建言小夷不足辱¶
　詔書臣在西南彼必不敢犯塞從之(黎雅間有淺蠻/三部嵗賜繒帛)¶
　(使覘南詔而蠻反受南詔賂詗成都虚實隂與大將/相表裏節度使或失大將心則教諸蠻紛擾建絶其)¶
　(賜斬押牙山行章以懲之卭徠/之南不置障戌蠻亦不敢侵盜)¶
貶張道古(青州/人)為施州司户¶
　右拾遺張道古上疏言國家有五危二亂陛下登極¶
　十年而曽不知為君御臣之道先朝封域日蹙幾盡¶
<pb:KR2b0037_WYG_063-48a>¶
　臣雖㣲賤竊傷陛下朝廷宗社始為姦臣所弄終為¶
　賊臣所有也上怒貶之仍下罪狀宣示諫官¶
(戊/午)光化元年(是年八月還/京方改元)春正月詔復李茂貞姓名官¶
爵罷諸道兵¶
　上下詔罪已息兵復茂貞官爵仍以為鳳翔節度使¶
以韓建為修宫闕使¶
　初李茂貞以數出兵救東川不暇東逼乘輿詐稱改¶
　過又聞朱全忠營洛陽宫累表迎駕與建皆懼請修¶
<pb:KR2b0037_WYG_063-48b>¶
　復宫闕奉上歸長安詔以建為修宫闕使建與茂貞¶
　皆致書于李克用請和仍乞工匠助修宫室克用許¶
　之¶
三月以朱全忠為宣武宣義(本義成以全忠父/名誠故改宣義)天平節¶
度使¶
　朱全忠遣副使韋震(字東卿/萬年人)入奏求兼鎮天平朝廷¶
　未之許震争之力不得已從之¶
夏四月朱全忠㑹幽州魏博兵擊李克用敗之拔洺邢¶
<pb:KR2b0037_WYG_063-49a>¶
磁州(自此晉汴/嵗争三州)¶
秋八月車駕至長安¶
遣使宣慰河東宣武¶
　上欲藩鎮輯睦以太子賔客張有孚為河東汴州宣¶
　慰使和解之克用欲奉詔全忠不從¶
九月魏博節度使羅𢎞信卒¶
　軍中推其子紹威(字端/已)為留後尋授節度使¶
冬十二月李罕之據潞州朱全忠表為節度使¶
<pb:KR2b0037_WYG_063-49b>¶
　李克用之平王行瑜也李罕之求帥邠寧克用曰行¶
　瑜恃功要君故吾與公討而誅之昨破賊之日吾首¶
　奏趣蘇文建赴鎮今遽二三朝野之論必謂吾輩復¶
　如行瑜所為也俟還鎮當為公論功耳罕之不悦復¶
　求小鎮養疾克用亦不許罕之鬰鬰及是昭義節度¶
　薛志勤卒罕之擅引澤州兵夜入澤州據之克用怒¶
　遣人讓之罕之遂請降于朱全忠克用遣李嗣昭將¶
　兵討之嗣昭先取澤州收罕之家屬送晉陽全忠表¶
<pb:KR2b0037_WYG_063-50a>¶
　罕之為昭義節度使(已而罕之死全忠使賀徳倫守/潞州李嗣昭圍之刈其附城禾)¶
　(黍三十里皆盡徳倫宵遁克用表/孟遷為留後  賀徳倫河西人)¶
(己/未)二年春正月崔𦙍罷以陸扆同平章事¶
　𦙍附朱全忠上醜其行而罷之乃復相扆¶
劉仁恭屠貝州三月朱全忠遣兵擊敗之遂攻河東大¶
敗而還¶
　先是昌義節度使盧彦威與仁恭争鹽利仁恭遣其¶
　子守文將兵襲之彦威奔汴州仁恭遂取滄景徳三¶
<pb:KR2b0037_WYG_063-50b>¶
　州以守文為留後兵勢甚盛有并吞河朔之志至是¶
　仁恭發幽滄等十二州兵十萬攻拔貝州城中萬餘¶
　口盡屠之由是諸城各堅守不下仁恭進攻魏州節¶
　度使盧紹威求救于朱全忠全忠遣李思安(陳留/人)將¶
　兵救魏大破幽州兵斬其將單可及(可及幽之驍將/號單無敵燕軍)¶
　(失之/喪氣)時葛從周將精騎已入魏州復與仁恭戰仁恭¶
　又大敗燒營而遁仁恭自是不振而全忠益横從周¶
　乘勝攻河東拔承天軍(故城在真定府/井陘縣西北)别將氏叔琮¶
<pb:KR2b0037_WYG_063-51a>¶
　(氏姓叔琮/尉氏人)拔遼州(唐置今/𨽻山西)李克用遣周徳威(字鎮逺/朔州馬)¶
　(邑/人)擊破叔琮從周引還(叔琮有驍將陳章號陳夜乂/請于叔琮曰河東所恃者周)¶
　(陽五請擒之求一州為賞克用聞之以戒徳威徳威/曰彼大言耳及戰徳威微服往挑之謂其屬曰汝見)¶
　(陳夜乂即走章杲逐之徳威奮鐵撾擊/之墜馬生擒以獻因擊叔琮大破之)¶
夏六月保義軍亂殺節度使王珙¶
　恭性猜忌雖妻子親近常不自保至是為麾下所殺¶
　推都將李璠為留後都將朱簡(字徳光/許州人)復殺璠而代¶
　之附于朱全忠改名友謙預于子姪(全忠于是又/兼有陜虢)¶
<pb:KR2b0037_WYG_063-51b>¶
(庚/申)三年春二月李克用治晉陽¶
　李克用大治晉陽城塹押牙劉延業諫曰大王聲振¶
　華夷宜揚兵以嚴四境不當近治城塹損威望而啟¶
　寇心克用謝之賞以金帛¶
夏四月朱全忠遣兵圍滄州¶
　全忠遣葛從周將兵擊劉仁恭拔徳州圍滄州仁恭¶
　復遣使求救于河東李克用遣周徳威將五千騎救¶
　之(既而克用復遣兵攻邢洺以救仁/恭汴軍敗㑹久雨全忠召從周還)¶
<pb:KR2b0037_WYG_063-52a>¶
六月以崔𦙍同平章事殺司空同平章事王摶¶
　王摶明達有度量時稱良相上素嫉樞密使宋道弼¶
　景務修專横崔𦙍日與上謀去之由是南北司益相¶
　憎疾各結藩鎮以相傾摶恐其致亂從容言于上曰¶
　人君當務明大體無所偏私宦官擅權之弊誰不知¶
　之顧其勢未可猝除宜俟多難漸平以道消息願陛¶
　下言勿輕泄以速姦變𦙍聞之譖摶為道弼輩外應¶
　上疑之及𦙍罷相意摶排己恨之遺朱全忠書使表¶
<pb:KR2b0037_WYG_063-52b>¶
　論之上不得已召𦙍復相之貶摶崖州司户流道弼¶
　驩州務修愛州皆賜自盡于是𦙍專制朝政勢震中¶
　外宦官皆側目¶
秋九月以徐彦若為清海(乾寧中賜嶺南節/度使號曰清海軍)節度使¶
　崔𦙍以彦若位在已上惡之彦若亦自求引去時藩¶
　鎮皆為强臣所據惟嗣薛王知柔在廣州乃求代之¶
　(時崔□亦罷以陸贄同平章/事  裴贄字敬臣坦從子)¶
朱全忠攻鎮州¶
<pb:KR2b0037_WYG_063-53a>¶
　朱全忠以王鎔與李克用交通擊之鎔懼遣判官周¶
　式詣全忠請和全忠怒謂式曰僕屢以書諭王公皆¶
　不之聴今兵已至此期于無捨式曰鎮州宻邇太原¶
　困于侵暴王公與之連和乃為百姓故也今明公果¶
　能為人除害則天下誰不聴命若但窮威武則鎮雖¶
　小城堅食足明公雖有十萬之衆未易攻也全忠笑¶
　曰與公戲耳乃遣使入見鎔鎔以其子為質全忠引¶
　還(朱全忠既去判官張澤言于鎔曰河東勍敵也今/雖有朱氏之援譬如火發于家安能俟逺水乎彼)¶
<pb:KR2b0037_WYG_063-53b>¶
　(幽滄易定猶附河東不若説朱公乗勝兼服之使河/北合而為一則可以制河東矣鎔復遣周式往説全)¶
　(忠全忠喜遣張存敬擊劉仁恭投/瀛景鄭三州  張存敬譙郡人)¶
冬十月馬殷取桂州¶
　静江軍(是年升桂管/為静江軍)節度使劉士政遣副使陳可璠¶
　屯全義嶺(在桂林府/興安縣東)以備馬殷殷遣李瓊等將兵擊¶
　之可璠掠縣民耕牛以犒軍縣民怨之為瓊鄉道以¶
　襲秦城(在興安縣西南范成/大曰秦戍五嶺時築)擒可璠遂圍桂州士政¶
　出降桂宜巖柳象五州皆降(巖州唐置今栁州府來/賔縣是餘注俱見前)¶
<pb:KR2b0037_WYG_063-54a>¶
朱全忠遣兵攻定州義武節度使王郜(處存/子)奔晉陽¶
　張存敬攻定州王郜遣兵馬使王處直(字允明處/存母弟)將¶
　兵數萬拒之處直請依城為柵俟其師老而擊之孔¶
　目官梁汶以存敬兵少無用依城示怯郜乃遣處直¶
　逆戰大敗郜奔晉陽軍中推處直為留後存敬進圍¶
　之朱全忠至城下處直登城呼曰本道事朝廷盡忠¶
　于公未嘗相犯何為見攻全忠曰何故附河東對曰¶
　封疆密邇且婚姻也今請改圖全忠許之處直以繒¶
<pb:KR2b0037_WYG_063-54b>¶
　帛十萬犒師全忠乃還仍為處直表求節鉞由是河¶
　北諸鎮皆服于全忠¶
十一月中尉劉季述幽帝于少陽院而立太子裕¶
　自宋道弼景務修死宦官皆懼中尉劉季述王仲先¶
　樞密王彦範薛齊偓等隂相與謀曰主上輕佻變詐¶
　難奉事専聴任南司官吾輩終罹其禍不若奉立太¶
　子引岐華兵控制諸藩誰能害我哉至是上獵苑中¶
　夜醉歸手殺黄門侍女數人明旦日加辰已宫門不¶
<pb:KR2b0037_WYG_063-55a>¶
　開季述帥禁兵千人破門而入具得其狀出謂崔𦙍¶
　曰主上所為如是豈可理天下廢昏立明自古有之¶
　為社稷大計非不順也𦙍不敢違季述召百官陳兵¶
　殿庭作𦙍等狀請太子監國𦙍及百官皆署之將士¶
　大呼入思政殿上驚起季述等出狀白之曰此非臣¶
　等所為乃南司衆情不可遏也即扶上與何后同輦¶
　嬪御纔十餘人適少陽院季述以銀撾畫地數上曰¶
　某時某事汝不從我言其罪一也如此數十不止乃¶
<pb:KR2b0037_WYG_063-55b>¶
　手鎖其門鎔鐵錮之遣兵圍之穴牆以通飲食上求¶
　錢帛紙筆皆不與公主嬪御無衣衾號哭聞于外季¶
　述迎太子入宫矯詔立之以上為太上皇加百官爵¶
　秩將士優賞凡宫人左右為上所寵信者皆搒殺之¶
　(進士李愚客游華州上韓建書曰明公居近闗重鎮/君父幽辱坐視凶逆而忠勤王之舉僕所未喻也一)¶
　(朝山東侯伯倡義連衡鼔行而西明公欲求自安其/可得乎不如馳馹四方諭以順逆軍聲一振則元凶)¶
　(破膽浹旬之間二豎之首傳于天下計無便于此者/建雖不能用厚待之愚堅辭而去  李愚字子晦無)¶
　(棣/人)崔𦙍密致書朱全忠思興兵圖反正全忠在定州¶
<pb:KR2b0037_WYG_063-56a>¶
　聞亂而還季述遣其養子希度詣全忠許以唐社稷¶
　輸之全忠猶豫未決副使李振(字興緒抱/真之孫)獨曰王室¶
　有難霸者之資也公為唐桓文安危所屬宦豎囚廢¶
　天子不能討何以復令諸侯且幼主位定則天下之¶
　權盡歸宦官矣全忠大悟即囚希度遣親吏蔣元暉¶
　(史無/里系)如京師與崔𦙍謀之¶
(辛/酉)天復元年春正月朔神策指揮使孫徳昭(鹽州五/原人)等¶
討劉季述等皆伏誅帝復位黜太子裕為徳王¶
<pb:KR2b0037_WYG_063-56b>¶
　神策指揮使孫徳昭自季述等廢立常憤惋不平崔¶
　𦙍聞之遣判官石戩説之曰今反者獨季述仲先爾¶
　公誠能誅此二人迎上皇復位則富貴窮一時忠義¶
　流千古茍狐疑不決則功落他人之手矣徳昭曰相¶
　公有命不敢愛死遂結右軍都將董彦弼周承誨謀¶
　以除夜伏兵安福門外以俟之正旦仲先入朝徳昭¶
　擒斬之馳詣少陽院叩門呼曰逆賊已誅請陛下出¶
　勞將士何后不信曰果爾以其首來徳昭獻其首上¶
<pb:KR2b0037_WYG_063-57a>¶
　乃與何后毁扉而出崔𦙍引上御長樂門樓帥百官¶
　稱賀周承誨擒劉季述王彦範繼至方詰責己為亂¶
　挺所斃薛齊偓赴井死出而斬之滅四人之族并誅¶
　其黨二十餘人上曰裕幼弱非其罪黜為徳王賜徳¶
　昭姓名李繼昭承誨姓名李繼誨彦弼亦賜姓李皆¶
　以使相留宿衛賞賜傾府庫時人謂之三使相上寵¶
　待𦙍益厚朱全忠由是亦益重李振¶
進朱全忠爵為東平王李茂貞為岐王¶
<pb:KR2b0037_WYG_063-57b>¶
以韓全誨張彦𢎞為中尉袁易簡周敬容為樞密使¶
　敇近年宰相延英奏事樞密使侍側争論紛然撓權¶
　亂政自今並依大中舊制俟宰相奏事畢方得升殿¶
　承受公事崔𦙍陸扆上言禍亂之興皆由中官典兵¶
　乞令𦙍主左軍扆主右軍則諸侯不敢侵陵王室尊¶
　矣上召李繼昭等謀之皆曰臣等累世在軍中未聞¶
　書生為軍主若屬南司必多所變更不若歸之北司¶
　為便于是復以宦者為中尉又徵前樞密使嚴遵美¶
<pb:KR2b0037_WYG_063-58a>¶
　為兩軍中尉觀軍容處置使遵美曰一軍猶不可為¶
　況兩軍乎固辭不起𦙍以宦官終為肘脇之患欲以¶
　外兵制之㑹李茂貞入朝𦙍諷茂貞留兵宿衛以假¶
　子繼筠將之建議大夫韓偓(字致光/萬年人)以為不可曰留¶
　此兵則國家兩危不留則家國兩安𦙍不從¶
二月朱全忠取河中晉絳等州執王珂以歸殺之¶
　朱全忠既服河北欲取河中以制河東遣張存敬將¶
　兵三萬襲之而自以中軍繼其後晉絳不意其至皆¶
<pb:KR2b0037_WYG_063-58b>¶
　降全忠留兵守之以拒河東援兵之路珂告急于李¶
　克用克用兵不得進報曰不若舉族歸朝(珂又遺李/茂貞書言)¶
　(天子詔藩鎮無得相攻今朱公不顧詔命首興兵相/加河中若亡則同華邠岐皆不自保天子神器拱手)¶
　(授人矣公宜急帥闗中諸鎮兵固守潼闗赴救/河中闗中安危國祚修短繫公此舉茂貞不報)存敬¶
　圍河中王珂欲奔京師而人情離貳不復能出遂請¶
　降全忠馳赴之至虞鄉(唐縣今屬/蒲州府)哭重榮墓盡哀河¶
　中人皆悦珂欲面縛全忠止之曰太師舅之恩不可¶
　忘若郎君如此使僕異日何以見舅于九泉乃以常¶
<pb:KR2b0037_WYG_063-59a>¶
　禮出迎全忠表張存敬為留後珂舉族遷于大梁全¶
　忠竟殺之¶
以王溥(字徳潤正/雅從孫)裴樞同平章事¶
　溥常在崔𦙍幕府故𦙍引之與樞同相¶
三月朱全忠遣兵攻河東取沁澤潞遼等州¶
　李克用遣使請好于全忠全忠忿其書辭蹇傲遣氏¶
　叔琮等分道攻之沁澤潞遼等州皆降别將白奉國¶
　㑹成徳兵自井陘入拔承天叔琮等兵抵晉陽城下¶
<pb:KR2b0037_WYG_063-59b>¶
　克用登城備禦不遑飲食時大雨積旬芻糧不給士¶
　卒瘧痢全忠乃召兵還周徳威李嗣昭以兵騎躡之¶
　殺獲甚衆(氏叔琮逼上黨孟遷挈族随之/南徙全忠以丁謂代守潞州)¶
夏五月以朱全忠為宣武宣義天平䕶國節度使¶
　全忠奏乞除河中節度使而諷吏民請已為帥¶
李茂貞入朝¶
　初楊復恭借度支買麴之利一年以贍軍而不復歸¶
　至是崔𦙍欲抑宦官罷之令酤者自造而月輸錢度¶
<pb:KR2b0037_WYG_063-60a>¶
　支并近鎮亦禁之李茂貞惜其利表乞入朝論奏韓¶
　全誨請許之李茂貞至京師全誨深與相結崔𦙍始¶
　懼益厚朱全忠而與茂貞為仇敵矣¶
閏六月解崔𦙍鹽鐵使¶
　上之返正也中書舍人令狐渙(綯之/子)給事中韓偓皆¶
　預其謀因擢為翰林學士時上悉以軍國事委崔𦙍¶
　宦官側目𦙍欲盡除之韓偓曰事禁太甚此輩亦不¶
　可全無恐其黨迫切更生他變𦙍不從(上獨召偓問/之對曰東内)¶
<pb:KR2b0037_WYG_063-60b>¶
　(之難敕使誰非同惡處之當在正旦今已失其時矣/上曰當是時卿何不為崔𦙍言之對曰陛下詔書云)¶
　(四家之外餘無所問夫人生所重莫大于信既下此/詔則守之宜堅若復戮一人則人人懼死矣然後來)¶
　(所去已為不少此其所以恟恟不安也今不若擇其/尤無良者數人明示其罪置之于法然後撫諭其餘)¶
　(擇其忠厚者使為之長有善則奬有過則懲則咸自/安矣此曹在公私者以萬數豈可盡誅耶夫帝王之)¶
　(道當以重厚鎮之公正御之至于瑣細機巧□機生/則彼機應矣終不能成大功所謂理絲而棼之者也)¶
　(況今朝廷之權散在四方茍能先收此權則事/無不可為者矣上深以為然曰此事終以屬卿)𦙍復¶
　請盡誅宦官但以宫人掌内諸司事宦官乃求美女¶
　知書者數人内之宫中隂令詗察其事盡得𦙍密謀¶
<pb:KR2b0037_WYG_063-61a>¶
　日夜謀所以去𦙍者時𦙍領三司(户部支/度鹽鐵)全誨等教¶
　禁軍對上諠譁訴𦙍減損冬衣上不得已解𦙍鹽鐵使¶
　時朱全忠李茂貞各有挾天子令諸侯之意𦙍知謀¶
　泄事急遺全忠書稱被密詔令全忠以兵迎車駕¶
冬十月朱全忠引兵發大梁¶
　初韓全誨等懼誅謀以兵制上乃與李繼昭繼誨彦¶
　弼及神策指揮使李繼筠深相結繼誨獨不肯從他¶
　日韓偓因對及之上曰是不虚矣令狐渙欲朕召𦙍¶
<pb:KR2b0037_WYG_063-61b>¶
　及全誨等于内殿置酒和解之何如對曰如此則彼¶
　凶悖益甚獨有顯罪數人速加竄逐餘者許其自新¶
　庶幾可息若一無所問彼必知陛下心有所貯益不¶
　自安事終未了耳上曰善既而宦官自恃黨羽已成¶
　稍不遵敇㫖或使監軍守陵皆不行上無如之何朱¶
　全忠得崔𦙍書自河中還大梁發兵上聞之急召韓¶
　偓謂曰聞全忠欲來除君側之惡大是盡忠然須令¶
　茂貞共為功恐兩帥交争則事危矣卿語崔𦙍速飛¶
<pb:KR2b0037_WYG_063-62a>¶
　書兩鎮使合謀又謂偓曰繼誨彦弼輩驕横益甚對¶
　曰兹事失之于初當其立功之時但應以官爵田宅¶
　金帛酬之不應聴其出入禁中也且崔𦙍本留岐兵¶
　欲以制敇使也今敇使衛兵相與為一汴兵若來必¶
　與鬭于闕下臣竊寒心十月全忠發兵大梁¶
楊行密遣兵攻杭州擒其將顧全武¶
　先是錢鏐使顧全武克蘇州擒淮南將秦裴以歸(裴/守)¶
　(崑山不下全武引水灌之城壊/乃降  崑山梁縣今屬蘇州府)及是楊行密遣李神¶
<pb:KR2b0037_WYG_063-62b>¶
　福等將兵攻杭州全武等列八寨以拒之神福聲言¶
　師還所獲降俘走還者皆不追暮遣羸兵先行而伏¶
　兵青山(在湖州府/長興縣南)全武追之伏發被擒錢鏐聞之驚¶
　泣曰喪我良將神福久攻不拔欲歸恐為鏐所邀乃¶
　遣人守衛鏐祖考邱壟又使顧全武通家信鏐遣使¶
　謝之神福受其犒賂而還既而行密遣全武歸以易¶
　秦裴(行密前所獲鏐/將成及亦還之)¶
十一月韓全誨等刦帝如鳳翔朱全忠取華州¶
<pb:KR2b0037_WYG_063-63a>¶
　韓全誨等聞朱全忠將至令李繼誨李彦弼等勒兵¶
　刦上請幸鳳翔上密詔崔𦙍曰我為宗社大計勢須¶
　西行卿等但東行也是日開延英全誨等復侍側議¶
　論政事李繼筠遣兵掠内庫寶貨法物全誨遣人密¶
　送諸王宫人先之鳳翔全忠至河中表請車駕幸東¶
　都京師大駭上遣中使召百官皆辭不至全誨等陳¶
　兵殿前言于上曰全忠欲刦天子幸洛陽求𫝊禪臣¶
　等請奉陛下幸鳳翔收兵拒之上不許拔劒登乞巧¶
<pb:KR2b0037_WYG_063-63b>¶
　樓全誨等逼上下樓李彦弼即于御院縱火上不得¶
　已與后妃諸王百餘人皆上馬慟哭而出李茂貞出¶
　迎上下馬慰接之遂入鳳翔全忠議引兵還張濬説¶
　之曰韓建茂貞之黨不取之必為後患乃引兵逼其¶
　城建單騎迎謁全忠以建為忠武節度使以兵送之¶
　(車駕之在華州也商賈輻輳建重征/之得錢九百萬緍至是全忠盡取之)是時京師無天¶
　子行在無宰相崔𦙍等列狀請朱全忠西迎車駕全¶
　忠復書曰進則懼脇君之謗退則懐負國之慚然不¶
<pb:KR2b0037_WYG_063-64a>¶
　敢不勉¶
朱全忠引兵至鳳翔城東而還¶
　朱全忠至長安宰相帥百官班迎至鳳翔軍於城東¶
　李茂貞登城謂曰天子避災非臣下無禮讒人誤公¶
　至此全忠報曰韓全誨刦遷天子今來問罪迎扈還¶
　宫岐王若不預謀何煩陳論上屢詔全忠還鎮全忠¶
　乃拜表奉辭(全忠移兵趣邠州節度使李繼徽請降/繼徽為李茂貞養子及是復姓名楊崇)¶
　(本茂貞以詔命徵兵河東李克用遣李嗣昭將五千/騎趣晉州與汴兵戰于平陽北破之昭戎節度使馮)¶
<pb:KR2b0037_WYG_063-64b>¶
　(行襲亦遣使聽命于全忠韓全誨遣中使二十餘人/分道徵兵皆為行襲所殺全誨又徵兵于王建建使)¶
　(王崇信等將兵五萬聲/言迎駕實襲山南諸州)¶
以盧光啟(字子/忠)參知政務崔𦙍裴樞罷¶
　時宰相皆不扈從光啟以兵部侍郎權勾當中書事¶
　參知機務𦙍樞之罷宦官之意也¶
十二月青海節度使徐彦若卒¶
　彦若遺表薦劉隠權留後¶
御批歴代通鑑輯覽卷六十四¶
