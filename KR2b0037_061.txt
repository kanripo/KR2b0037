# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:43.838152
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷六十二
<pb:KR2b0037_WYG_061-1a>¶
欽定四庫全書¶
御批歴代通鑑輯覽卷六十二¶
唐¶
宣宗皇帝¶
(丁/卯)大中元年春正月赦天下改元¶
二月旱¶
　上以旱故減膳徹樂出宫女縱鷹隼止營繕命同平¶
　章事盧商(字為臣范陽人/帝即位初相)與御史中丞封敖(字碩夫/冀州蓚)¶
<pb:KR2b0037_WYG_061-1b>¶
　(人/)疎理京城繫囚大理卿馬植(字存之/扶風人)奏曰官典犯¶
　贓及故殺人大赦所不免今因疎理而原之使貪吏¶
　無所懲畏死者銜寃無告恐非所以消旱災致和氣¶
　也詔兩省議之諫議大夫張鷺等言所原死罪無寃¶
　可雪宜如植奏詔從之以植為刑部侍郎(植素以文/學政事有)¶
　(名于時李德裕不之重及是白敏中/秉政凡德裕所薄者皆不次用之)¶
以李德裕為太子少保分司¶
　初德裕引白敏中入翰林及德裕失勢敏中竭力排¶
<pb:KR2b0037_WYG_061-2a>¶
　之使其黨訟德裕罪故有是命¶
閠月敕復廢寺¶
　是時君臣務反㑹昌之政故僧尼之弊皆復其舊¶
積慶太后(文宗母居積慶/殿故以是稱之)蕭氏崩(諡貞獻葬/光陵側)¶
夏六月以令狐綯(字子直/楚之子)為考功郎中知制誥¶
　上謂白敏中曰朕昔從憲宗之喪道遇風雨百官皆¶
　散惟山陵使長而多髯攀靈駕不去誰也對曰令狐¶
　楚上曰有子乎敏中以綯對且稱其有才器上即擢¶
<pb:KR2b0037_WYG_061-2b>¶
　綯知制誥問以元和故事綯條對甚悉上悦遂有大¶
　用之意¶
秋八月作雍和殿¶
　上敦睦兄弟作雍和殿於十六宅數臨幸置酒作樂¶
　擊毬盡歡諸王有疾常親至臥内存問憂形于色¶
冬十二月貶李德裕為潮州司馬¶
　初淮南節度使李紳案奏江都令呉湘贓罪(盗用官/錢彊取)¶
　(所部百/姓女)當死湘武陵兄子也議者多言其寃詔御史¶
<pb:KR2b0037_WYG_061-3a>¶
　崔元藻(字襄華/武城人)李稠(晉江/人)覆之與前獄異李德裕素¶
　惡武陵貶元藻稠湘獄不復更推即如紳奏處死至¶
　是湘兄汝納言湘罪不至死為德裕所枉殺御史鞫¶
　之奏狀如汝納言于是貶德裕潮州司馬(有丁柔立/者方德裕)¶
　(秉政時或薦其清直可任諫官德裕不能用至是/柔立為右補闕上疏訟德裕寃坐阿附貶南陽尉)明¶
　年再貶德裕厓州司户(德裕竟卒/于貶所)¶
(戊/辰)二年春正月羣臣上尊號¶
　二月以令狐綯為翰林學士¶
<pb:KR2b0037_WYG_061-3b>¶
　上嘗以太宗所撰金鏡(書名金/鏡録)授綯使讀之至亂未¶
　嘗不任不肖治未嘗不任忠賢止之曰凡求致太平¶
　當以此言為首又書貞觀政要于屏風每正色拱手¶
　而讀之上欲知百官名數綯曰六品以下吏部注擬¶
　五品以上政府制授各有籍名曰具員上命宰相作¶
　具員御覽五卷寘于案上¶
作五王院¶
　上欲作五王院以處皇子之㓜者召術士柴嶽明使¶
<pb:KR2b0037_WYG_061-4a>¶
　相其地嶽明對曰臣庻遷徙不常故有禍福之説隂¶
　陽書本不言帝王家也上善其言賜以束帛¶
夏五月己未朔日食¶
以周墀馬植同平章事¶
　初墀為義成節度使辟韋澳(字子斐貫/之之子)為判官及為¶
　相謂澳曰何以相助澳曰願相公無權墀愕然澳曰¶
　官賞刑罸與天下共其可否勿以已之愛憎喜怒移¶
　之天下自理何權之有墀深然之¶
<pb:KR2b0037_WYG_061-4b>¶
太皇太后郭氏暴崩于興慶宫(諡懿安葬/景陵側)¶
　初憲宗之崩上疑郭太后預其謀又鄭太后本郭太¶
　后侍兒有宿怨故上即位待郭太后禮殊薄郭太后¶
　意怏怏一日登勤政樓欲自隕上聞之大怒是夕暴¶
　崩外人頗有異論上不欲以郭太后附葬憲宗有司¶
　請葬景陵外園禮院檢討官王皥奏宜合葬祔廟上¶
　大怒白敏中召皥詰之皡曰太皇太后汾陽王之孫¶
　憲宗在東宫時正妃母天下歴五朝豈得以曖昧之¶
<pb:KR2b0037_WYG_061-5a>¶
　事遽廢正嫡之禮乎敏中甚怒皥氣愈厲周墀見之¶
　舉手加顙歎其孤直皥竟坐貶句容(漢縣今屬/江寧府)令(後/咸)¶
　(通中皥復為禮官伸前議/乃始以太后配饗憲宗)¶
冬十一月萬壽公主適起居郎鄭顥(絪之/孫)¶
　顥以文雅著稱公主上之愛女故選尚之舊制以銀¶
　装車上曰吾欲以儉約化天下當自親者始令依外¶
　命婦以銅装車仍詔公主執婦禮皆如臣庻之法戒¶
　以毋得輕夫族預時事(顥弟顗嘗得危疾上遣使視/之還問公主何在曰在慈恩)¶
<pb:KR2b0037_WYG_061-5b>¶
　(寺觀戲塲上怒歎曰我怪士大夫家不欲與我家為/昏良有以也亟召公主責之曰豈有小郎病不往省)¶
　(視乃觀戲乎由是貴戚/皆守禮法如衣冠之族)¶
(己/巳)三年春正月以韋宙為御史¶
　上與宰相論元和循吏孰為第一周墀曰臣嘗守土¶
　江西聞觀察使韋丹功德被于八州沒四十年老穉¶
　歌思如丹尚存詔史館修撰杜牧撰丹遺愛碑仍擢¶
　其子宙為御史¶
夏四月周墀罷為東川節度使¶
<pb:KR2b0037_WYG_061-6a>¶
　王宰入朝以貨結貴倖求以使相領宣武周墀上書¶
　論之宰遂還鎭駙馬都尉韋讓求為京兆尹墀言京¶
　兆尹非才望不可為讓議竟&KR0230;墀又諫上開邉忤㫖¶
　遂罷鄭顥言于上曰周墀以直言入相亦以直言罷¶
　上深感悟加檢校右僕射¶
盧龍節度使張仲武卒¶
　子直方為留後(直方尋授節度使暴忍喜遊獵軍中/將作亂直方知之舉族逃歸京師軍)¶
　(中推牙將周綝為留後明年綝卒軍人復立/張允仲為留後  張充伸字逄昌范陽人)¶
<pb:KR2b0037_WYG_061-6b>¶
五月武寜軍亂逐其節度使李廓(程之/子)詔以盧𢎞止代之¶
　初李廓在鎭不治右補闕鄭魯上言其狀且曰臣恐¶
　新麥未登徐師必亂速命良帥救此一方上未之省¶
　徐州果亂逐廓上思魯言擢為起居舍人以盧𢎞止¶
　為節度使武寧士卒素驕有銀刀都(唐末藩鎮親軍/多謂之都銀刀)¶
　(注詳/後)尤甚屢逐主帥𢎞止至鎭都虞侯胡慶方復謀¶
　作亂𢎞止誅之撫循其餘訓以忠義軍府遂安¶
秋七月克復河湟¶
<pb:KR2b0037_WYG_061-7a>¶
　先是吐蕃三州(秦原安樂三/州注具見前)七闗(石門驛藏制勝石/峽木峽六盤蕭七)¶
　(關俱在平/涼府界)來降詔諸道皆出兵應接至是涇原節度¶
　使康季榮取原州及六闗靈武節度使朱叔明取安¶
　樂州邠寧節度使張君緒取蕭闗八月改安樂州為¶
　威州河隴老㓜千餘人詣闕上御延喜門樓見之歡¶
　呼舞躍解胡服襲冠帶詔募百姓墾闢三州七闗土¶
　田五年不收租稅將吏能為營田者官給牛及種糧¶
　温池(唐縣故城在今/寧夏府靈州)鹽利(靈州有大/小二鹽池)委度支制置戍¶
<pb:KR2b0037_WYG_061-7b>¶
　卒倍給衣糧二年一代餘没蕃州縣亦令量力收復¶
　(是冬西川節度/使杜悰取淮州)¶
冬閠十一月加順宗憲宗諡號¶
　宰相以克復河湟請上尊號上曰憲宗嘗有志復河¶
　湟未遂而崩今乃克成先志耳其議加順憲二宗尊¶
　號以昭功烈¶
(庚/午)四年夏四月貶馬植為常州刺史¶
　上之立也中尉馬元贄有力焉由是有寵植與之叙¶
<pb:KR2b0037_WYG_061-8a>¶
　宗族上賜元贄寳帶元贄以遺植植服之以朝上見¶
　而識之收其親吏鞫之盡得交通之狀故貶¶
冬十月以令狐綯同平章事¶
　先是周墀旣罷以崔鉉魏扶(字相之/盈之孫)同平章事既而¶
　馬植貶魏扶復卒于是崔龜從(字元告/武城人)及綯相繼為¶
　相(龜從于是年/六月先相)¶
(辛/未)五年春二月以裴休為鹽鐡使¶
　自太和以來歳運江淮米不過四十萬斛吏卒侵盗¶
<pb:KR2b0037_WYG_061-8b>¶
　沈舟逹渭倉者什不三四大墮劉晏之法休窮究其¶
　弊立漕法十條歳運百二十萬斛¶
以李福(字能之/石之弟)為夏綏節度使¶
　党項屢為邉患上頗知由邉帥利其羊馬數欺奪之¶
　或妄誅殺虜不勝憤怨故反乃以右諫議大夫李福¶
　節度夏綏自是繼選儒臣以代邉將之貪暴者行日¶
　復靣加戒勵党項遂安¶
三月以白敏中充招討党項都統制置使¶
<pb:KR2b0037_WYG_061-9a>¶
　上以南山平夏党項(党項在銀夏以北居川澤者為/平夏党項在安□以南居山谷)¶
　(者為南/山党項)乆而未平頗厭用兵崔鉉建議遣大臣鎮撫¶
　乃以白敏中為制置使兼邠寧節度使軍于寧州定¶
　遠城(注見/前)使史元破党項九千餘帳敏中奏党項平¶
　詔南山党項猶行抄掠宜于銀夏境内授以閒田或¶
　復入山林不受敎令則誅討無赦若邉將貪鄙致其¶
　怨叛當先罪邉將後討冦虜南山党項尋以請降赦¶
　之(制以党項既平罷敏中都統/以平章事充邠寧節度使)¶
<pb:KR2b0037_WYG_061-9b>¶
夏五月吐蕃論恐熱入朝¶
　先是恐熱擊尚婢婢遂掠河西(五千里間/皆成赤地)旣而所部¶
　以其殘虐多叛恐熱勢孤乃揚言曰吾今入朝借兵¶
　于唐求誅不服者至是入朝求為河渭節度使上不¶
　許召對遣還恐熱怏怏而去衆稍散纔有二百餘人¶
　奔于廓州(注見/前)¶
冬十月以魏謩同平章事¶
　時上春秋已高太子未立羣臣莫敢言謩入謝因言¶
<pb:KR2b0037_WYG_061-10a>¶
　今海内無事惟未建儲副使正人輔導臣竊以為憂¶
　且泣時人重之¶
十一月以張義潮(沙州/人)為歸義節度使¶
　先是義潮以沙州降(時吐蕃大亂義潮隂結豪傑一/旦帥衆被甲譟於州門唐人皆)¶
　(應之吐蕃守將驚走義/潮送攝州事奏表來降)發兵畧定其旁瓜伊西甘肅¶
　蘭鄯河岷廓十州(𤓰州唐置今安西/府是餘注俱見前)至是遣其兄義¶
　澤奉圖籍入見於是河湟之地盡入于唐詔置歸義¶
　軍於沙州以義潮鎮之¶
<pb:KR2b0037_WYG_061-10b>¶
(壬/申)六年春二月雞山(胡三省注在蓬果二州之/界  蓬果二州注俱見前)羣盜寇¶
掠果州刺史王贄𢎞討平之¶
　初蓬果羣盜依阻雞山宼掠三州(胡三省注渭東西/川及山南西道)¶
　詔果州刺史王贄𢎞討之山南西道亦奏巴南妖賊¶
　言辭悖慢上怒其崔鉉曰此皆陛下赤子廹于饑寒¶
　盜弄兵于谿谷間不足辱大軍但遣一使者可平矣¶
　乃遣京兆少尹劉潼(字子因/晏兄子)招諭之潼言今使羣賊¶
　歸命其勢甚易所慮者武臣恥不戰之功議者貴欲¶
<pb:KR2b0037_WYG_061-11a>¶
　速之效耳潼之山中盜彎弓待之潼直前曰我靣受¶
　詔赦汝罪使汝復為平人汝眞欲反可射我賊皆投弓¶
　列拜請降潼歸館而贄𢎞引兵已至山下竟擊滅¶
　之¶
三月詔大將軍鄭光(丹陽人鄭/太后之弟)賜莊免税役尋罷之¶
　敇先賜鄭光鄠縣等莊並免税役中書門下奏税役¶
　之法天下皆同鄭光獨免似乖法意敇曰朕以鄭光¶
　元舅初不細思親戚之間人所難議卿等茍非愛我¶
<pb:KR2b0037_WYG_061-11b>¶
　豈進嘉言庻事能盡如斯天下何患不理有始有卒¶
　當共守之並依所奏¶
夏六月以畢諴(字存之搆/從曽孫)為邠寕節度使¶
　党項復擾邉上欲擇帥而難其人從容與翰林學士¶
　畢諴論邉事諴援今據古具陳方畧上悦曰不意頗¶
　牧近在禁庭卿其為朕行乎諴欣然奉命(既而諴招/諭党項平)¶
　(之/)¶
閠月以盧鈞為河東節度使¶
<pb:KR2b0037_WYG_061-12a>¶
　河東節度使李業縱吏民侵掠雜虜由是北邉擾動¶
　詔以鈞代之業内有所恃(謂恃/宦官)人莫敢言魏謩獨請¶
　貶黜上不許鈞奏韋宙為副使遣詣塞下諭以禍福¶
　禁其侵掠雜虜遂安(掌書記李璋杖一牙職明日牙/將百餘人訴于鈞鈞杖其為首)¶
　(者謫戊外鎮曰邊鎮百餘人無故橫訴/不可不抑也  李璋字仲禮絳之字)¶
秋八月以裴休同平章事¶
　休既相上命休極言時事休請早建太子上曰若建¶
　太子則朕遂為閒人休由是不敢復言¶
<pb:KR2b0037_WYG_061-12b>¶
冬十二月復禁私度僧尼¶
　先是進士孫樵(字可之/闗東人)上言百姓男耕女織不自温¶
　飽而羣僧安坐華屋羙衣精饌率以十户不能飬一¶
　僧武宗憤其然髪十七萬僧是天下百七十萬户始¶
　得蘇息也陛下即位以來修復廢寺度僧幾復其舊¶
　縱不能如武宗除積弊奈何興之于已廢乎願早降¶
　明詔罷之庻幾百姓猶得以息肩也至是中書門下¶
　奏度僧不精則戒法堕壊造寺無節則損費過多請¶
<pb:KR2b0037_WYG_061-13a>¶
　自今仍嚴禁私度僧尼從之¶
(癸/酉)七年冬十二月以鄭光為右羽林統軍¶
　上事鄭太后甚謹不居别館朝夕奉養鄭光鎭河中¶
　入朝上與論政光對鄙淺上不悦留為統軍太后數¶
　言其貧上輒厚賜金帛終不復任以民官¶
度支奏歳入之數¶
　錢九百二十五萬緍内五百五十萬緍租税八十二¶
　萬緍𣙜酤二百七十八萬餘緍鹽利¶
<pb:KR2b0037_WYG_061-13b>¶
(甲/戌)八年春正月丙戌朔日食罷元㑹¶
　先是左補闕趙璘以日食請罷元㑹止御宣政宰相¶
　曰天下無事元㑹大禮不可罷也上曰近華州有賊¶
　闗中有賊皆朕之憂何謂無事雖宣政亦不可御也¶
二月以牛叢(字表齡/僧孺子)為睦州刺史¶
　中書門下奏諫官闕員請補上曰諫官要在舉職不¶
　必人多如張道符牛叢趙璘輩數人使朕日聞所未¶
　聞足矣乆之叢出為刺史入朝上賜之紫叢曰臣所¶
<pb:KR2b0037_WYG_061-14a>¶
　服緋刺史所借也上遽曰且賜緋上重惜服章有司¶
　常具緋紫衣數襲從行以備賞賜或半歳不用其一¶
　故當時以緋紫為榮¶
秋九月以高少逸為陜虢觀察使¶
　有敇使過硤石(唐縣宋省故/城在今陜州)怒餅黒鞭驛吏見血少¶
　逸以聞上責敕使謫配恭陵(其後上召翰林學士韋/澳屏左右問之曰近日)¶
　(内侍權勢如何對曰陛下威㫁非前朝之比上閉目/摇首曰全未全未尚畏之在策將安出對曰若與外)¶
　(廷議之恐有太和之變不若就其中擇有才識者與/之謀上曰此乃末策朕已試之矣自衣緋以下皆感)¶
<pb:KR2b0037_WYG_061-14b>¶
　(恩纔衣紫則相與為一矣上又與令狐綯謀盡誅宦/官綯恐濫及無辜密奏曰但有罪勿捨有闕勿補自)¶
　(然漸耗至于盡矣宦者竊見其奏由/是益與朝士相惡南北司如水火矣)¶
冬十月以李行言為海州刺史¶
　上獵于苑北遇樵夫問其縣曰涇陽令為誰曰李行¶
　言為政如何曰性執有彊盗數人軍家(謂北軍/宦者)索之¶
　竟不與盡殺之上歸帖其名于寝殿之柱尋除行言¶
　刺史入謝上賜之金紫取柱帖示之¶
詔雪王涯賈餘等¶
<pb:KR2b0037_WYG_061-15a>¶
　上以甘露之變惟李訓鄭注當死餘人無罪詔雪其¶
　寃¶
(乙/亥)九年春正月成德節度使王元逵卒軍中立其子紹¶
鼎為留後(紹鼎尋授節度使二年/而卒軍中立其弟紹懿)¶
二月以李君奭為懐州刺史¶
　初上校獵渭上有父老十數聚于佛祠上問之對曰¶
　醴泉百姓也縣令李君奭有異政考滿當罷詣府乞¶
　留故此祈佛冀諧所願耳及懐州刺史闕上手筆除¶
<pb:KR2b0037_WYG_061-15b>¶
　君奭宰相莫之測君奭入謝上以此奬勵衆始知之¶
　(上聰明彊記天下奏獄吏卒姓名一覽皆記之度支/奏誤漬為清樞密承㫖孫隠中足成之上怒推按謫)¶
　(罰之嘗密令翰林學士韋澳纂次州縣境土風物及/諸利害為一書號曰處分語他日鄧州刺史薛𢎞宗)¶
　(入謝出謂澳曰上處分本州事驚人澳/詢之皆處分語中事也  鄧州注見前)¶
夏閏四月詔州縣作差科簿¶
　詔以州縣差役不均自今每縣據人貧富及役輕重¶
　作簿送刺史檢署訖鎻于令㕔每有役事委令據簿¶
　輪差¶
<pb:KR2b0037_WYG_061-16a>¶
秋七月浙東軍亂逐觀察使李訥(遜弟違/之子)¶
　訥性卞急遇將卒不以禮故亂作事聞貶朗州(注見/前)¶
　刺史杖監軍王宗景配恭陵仍詔自今戎臣失律并¶
　坐監軍¶
崔鉉罷為淮南節度使¶
　淮南饑民多流亡節度使杜悰荒于遊宴政事不治¶
　上聞之罷悰以鉉代之¶
冬十一月以柳仲郢為鹽鐡轉運使¶
<pb:KR2b0037_WYG_061-16b>¶
　有醫工劉集交通禁中上敇鹽鐡補塲官仲郢上言¶
　醫工術精宜補醫官若委務銅鹽何以課其殿最且¶
　塲官賤品非特敇所宜親上遽賜絹遣之他日見仲¶
　郢勞之曰卿論劉集事甚佳(上嘗有疾醫工梁新治/之良已自陳求官上不)¶
　(許但一月給錢/三十緍而已)¶
(丙/子)十年春正月以鄭朗同平章事¶
　朗以御史大夫拜工部尚書同平章事(内□使李敬/實遇朗不避)¶
　(馬朗奏之上責敬實對曰供奉官例不避上曰汝衘/敇命横絶可也豈得私出而不避宰相乎命剝色配)¶
<pb:KR2b0037_WYG_061-17a>¶
　(南牙其橫絶謂橫度而過剝/色禠  服色也南牙注見前)¶
夏五月以韋澳為京兆尹¶
　澳為人公直既視事豪貴歛手鄭光莊吏恣横積年¶
　租税不入澳執而械之具奏其狀欲寘于法上曰鄭¶
　光甚愛之何如對曰如此則是陛下之法獨行于貧¶
　户耳臣不能奉詔上曰然則痛杖而貸其死可乎澳¶
　歸即杖之督租數百斛足乃釋¶
六月裴休罷¶
<pb:KR2b0037_WYG_061-17b>¶
　休屢以疾辭位遂罷為宣武節度使¶
冬十月以鄭顥為秘書監¶
　顥營求作相甚切其父祇德聞之(祇德先為江西觀/察使以顥尚主通)¶
　(顯固求散地為太/子賔客分司東都)與顥書曰聞汝已判户部是吾必¶
　死之年又聞欲求宰相是吾必死之日也顥懼表辭¶
　劇務遂以為秘書監¶
十一月册回鶻龎特勒為懐建可汗¶
　先是詔以回鶻有功于國世為婚姻㑹昌姦臣遽加¶
<pb:KR2b0037_WYG_061-18a>¶
　殘滅近聞已龎歴(即龎/特勒)今為可汗尚寓安西(回鶻前/為黠戞)¶
　(斯所虜遺帳居山林間稍歸龎特勒/特勒自稱可汗居甘州有磧西諸城)俟歸牙帳當加¶
　册命至是回鶻遣使入貢遣衛尉少卿王端章充使¶
　册拜可汗(端章在道為黒車子所塞不至而還後回/鶻復屢求册命乾符初遣使詣其國㑹回)¶
　(鶻為吐谷渾嗢末所敗逃遁不知所之遂還合黒車/子注見前嗢末本吐蕃奴部論恐熱之亂嘯  數千)¶
　(人居甘肅瓜沙/間以嗢末為號)¶
詔議遷穆宗以下出太廟¶
　吏部尚書李景讓上言穆宗乃陛下兄敬宗文宗武¶
<pb:KR2b0037_WYG_061-18b>¶
　宗乃兄之子陛下拜兄尚可拜姪可乎宜遷四主出¶
　太廟還代宗以下入廟詔百官議不决而止時人以¶
　是薄景讓¶
十二月以崔慎由(字敬止/融元孫)同平章事¶
　上命相左右無知者前此今樞密宣㫖以蕭鄴(字啟/之梁)¶
　(長沙王懿/九世孫)為相樞密使王歸長等覆奏鄴所判度支¶
　應罷否上以為歸長等佑之即手書愼由名付學士¶
　院仍罷判度支¶
<pb:KR2b0037_WYG_061-19a>¶
(丁/丑)十一年春正月以韋澳為河陽節度使¶
　澳嘗奏事上欲以澳判户部以心力衰耗難處繁劇¶
　為辭上不悦及歸其甥柳玭(仲郢/子)尤之澳曰主上不¶
　與宰相僉議私欲用我人必謂我以他岐淂之何以¶
　自明且爾知時事浸不佳乎由吾曹貪名位所致耳¶
　遂出鎮河陽¶
二月魏謩罷為西川節度使¶
　上樂聞規諌凡諌官論事門下封駁茍合于理多屈¶
<pb:KR2b0037_WYG_061-19b>¶
　意從之(得大臣章疏必焚/香盥手而讀之)宰相議事上前他相或委¶
　曲規諷魏謩獨正言無所避上每歎曰謩綽有祖風¶
　我心重之然竟以剛直為令狐綯所忌而出之¶
秋七月以蕭鄴同平章事¶
　魏謩旣出鄴遂相尋罷判度支¶
流祝漢貞于天德軍¶
　教坊使祝漢貞滑稽敏給寵冠諸優一日抵掌詼諧¶
　頗及外事上正色謂曰我畜養爾曹止供戯笑耳豈¶
<pb:KR2b0037_WYG_061-20a>¶
　得輙預國政耶㑹其子坐贓流之(樂工羅程善琵琶/有寵殺人繫獄衆)¶
　(工為請曰程負陛下萬死然臣等惜其絶藝不復奉/宴遊矣上曰汝曹所惜者羅程藝朕所惜者高祖太)¶
　(宗之法竟/杖殺之)¶
冬十月遣使迎道士軒轅集于羅浮山(在惠州府博志/羅西北元和)¶
(羅山之西有浮山葢蓬萊之一阜/海而至與羅浮山並體故曰羅浮)¶
　上好神仙迎軒轅集至長安問曰長生可學乎對曰¶
　王者屏欲而崇德則自然受天遐福何處更求長生¶
　留數月求還山乃遣去¶
<pb:KR2b0037_WYG_061-20b>¶
(戊/寅)十二年春正月以王式(播弟起/之子)為安南都䕶¶
　式有才畧至安南樹艻(音力/)木為栅(徐昭文曰交趾/有此木葉似青)¶
　(楊本生而直木理堅□/如中國櫟木最耐乆)深塹其外宼不能肙選教士¶
　卒甚鋭頃之南蠻大至去城半日式意思安閒遣譯¶
　諭之中其要害蠻夜引去都校羅行恭乆專府政麾¶
　下精兵二千都䕶中軍纔羸兵數百式杖而黜之¶
以劉瑑(字子全仁/&KR0100;五世孫)同平章事¶
　瑑與崔愼由議政于上前慎由曰惟當甄别品流上¶
<pb:KR2b0037_WYG_061-21a>¶
　酬萬一瑑曰昔王夷甫祖尚浮華妄分流品致中原¶
　邱墟今當循名責實使百官各稱其職而遽以品流¶
　為先臣未知致理之日愼由無以對¶
二月崔慎由罷¶
　上欲御樓肆赦令狐綯曰御樓所費甚廣事須有名¶
　且赦不可數上不悦曰遣朕于何得名愼由曰陛下¶
　未建儲宮四海屬望若舉此禮雖郊祀亦可况于御¶
　樓時上餌方士藥已覺躁渴疑忌方深聞之俛首不¶
<pb:KR2b0037_WYG_061-21b>¶
　復言旬日愼由罷相¶
夏四月嶺南軍亂詔以李承勛(光弼/之孫)為節度使討平之¶
　嶺南都將王令寰作亂囚節度使楊發(字至之/素之裔)上命¶
　李燧鎭嶺南已命中使賜之節給事中蕭倣(字思道/俛從父)¶
　(弟/)封還制書上方奏樂不暇别召中使使優人追之¶
　節及燧門而返改授承勛討亂平之¶
以夏侯孜(字好學亳/州譙人)同平章事¶
　崔愼由既罷孜以兵部侍郎拜同平章事¶
<pb:KR2b0037_WYG_061-22a>¶
五月同平章事劉瑑卒¶
　瑑病篤猶手疏論事上之¶
六月蠻冦安南¶
　初安南都䕶李涿(通鑑考異曰涿或作琢新書有李/琢傳聴之子也不云曽為安南都)¶
　(䕶疑作都䕶者别/一李涿非琢也)為政貪暴彊市蠻中馬牛羣蠻怨¶
　怒導南詔侵盗邉境自是安南始有蠻患¶
秋七月宣州軍亂逐觀察使鄭薰¶
　先是湖南江西軍皆亂逐觀察使(湖南都將石載順/等逐觀察使韓琮)¶
<pb:KR2b0037_WYG_061-22b>¶
　(江西都將毛鶴等/逐觀察使鄭憲)及是宣州復亂(都將康全/飬作亂)右補闕¶
　張潛上疏言諸鎮致亂之故(畧曰蕃府代移之際皆/奏倉庫羡餘以為課績)¶
　(朝庭因而甄奬夫蕃府財賦所出有常茍非賦斂過/差及停廢將士減削衣糧則羡餘何從而致比來南)¶
　(方諸鎭數有不寜皆此故也一朝有變所蓄之財悉/遭摽掠又發兵致討費用百倍然則朝廷竟有何利)¶
　(乞自今藩府長吏不増賦歛不减糧賜獨/節遊宴省浮賢能致羨餘者然後賞之)上嘉納之¶
　(已而崔鉉以淮南節度兼宣歙觀察使討亂軍平之/山南東道節度使徐啇遣兵討平湖南韋宙為江西)¶
　(觀察使以山南兵討平江西/  徐啇字義聲有功五世孫)¶
河南北淮南大水¶
<pb:KR2b0037_WYG_061-23a>¶
　徐泗水深五丈流没數萬家¶
冬十月以于延陵為建州(唐置今福建/建寜府是)刺史¶
　延陵入辭上曰建州去京師㡬何對曰八千里上曰¶
　卿到彼為政善惡朕皆知之勿謂其遠此階前則萬¶
　里也卿知之乎延陵到官竟以不職貶(令狐綯擬李/遠杭州刺史)¶
　(上曰吾聞遠詩云長日惟消一局棋安能理人綯曰/詩人寄此為高興耳未必實然上曰且令徃試觀之)¶
　(上詔刺史毋得外徙必令至京師靣察其能否然後/除之令狐綯嘗徙其故人為鄰州刺史便道之官上)¶
　(見其謝表以問綯對曰以其道近省送迎耳上曰朕/以刺史多非其人為百姓害故欲一一訪問知其優)¶
<pb:KR2b0037_WYG_061-23b>¶
　(劣以行黜陟而詔命既行直廢格不用宰相可謂有/權時方寒綯汗透重裘上臨朝接對羣臣如賔客雖)¶
　(左右近習未嘗見其有惰容每宰相奏事旁無一人/立者威嚴不可仰視奏事畢忽怡然曰可以閒語矣)¶
　(因問閭閻細事或談宫中遊宴無所不至一刻許復/整容曰卿輩善為之朕常恐卿軰負朕後日不復得)¶
　(再相見乃起入宫令狐綯謂人曰吾十年秉政最承/㤙遇每延英奏事未嘗不汗沾衣也  李逺字求古)¶
　(蜀/人)¶
十二月以蔣伸(字大直/乂之子)同平章事¶
　伸從容言于上曰近日官頗易得人思徼倖上驚曰¶
　如此則亂矣對曰亂則未亂但徼倖者多亂亦非難¶
<pb:KR2b0037_WYG_061-24a>¶
　上稱歎再三伸起上三留之曰異日不復得獨對卿¶
　矣(次對官獨對宰/相則同入對)伸不諭尋拜相¶
(己/卯)十三年夏四月以廣德公主適校書郎于琮¶
　初上欲以于琮尚永福公主既而中寢宰相請其故¶
　上曰朕近與此女子食對朕輙折七筯情性如是豈¶
　可為士大夫妻乃更命琮尚廣德公主(二公主/皆帝女)¶
武寧軍亂詔以田牟為節度使¶
　武寧軍節度使康季榮不恤士卒士卒譟而逐之士¶
<pb:KR2b0037_WYG_061-24b>¶
　以田牟嘗鎭徐州有能名復以為帥一方遂安¶
秋八月帝崩鄆王漼即位(是為/懿宗)¶
　初上長子鄆王温無寵愛第三子䕫王滋欲以為嗣¶
　為其非次故乆不建東宫上餌李元伯等藥疽發于¶
　背宰相不得見上密以䕫王屬樞密使王歸長等三¶
　人使立之獨左軍中尉王宗實素不同心三人相與¶
　謀出宗實為淮南監軍宗實已授敕將出左軍副使¶
　丌元實謂曰聖人不豫踰月今日除改未可辦也中¶
<pb:KR2b0037_WYG_061-25a>¶
　尉何不一見聖人而出乎宗實悟復入至寢殿上已¶
　崩東首環泣矣宗實叱歸長等責以矯詔皆捧足乞¶
　命乃迎鄆王立為太子權勾當軍國政事更名漼取¶
　歸長等殺之太子即位¶
尊皇太后為太皇太后¶
冬十一月蕭鄴罷十二月以杜審權(字殷衡元/穎弟子)同平章¶
事令狐綯罷以白敏中同平章事¶
　綯執政歳乆忌勝己者中外側目其子滈頗招權受¶
<pb:KR2b0037_WYG_061-25b>¶
　賄宣宗崩言事者競攻其短至是罷復以敏中為相¶
南詔僭號宼陷播州¶
　初韋臯開清溪道以通羣蠻使入貢又選羣蠻子弟¶
　聚之成都教以書數以覊縻之既而軍府厭于廪給¶
　又蠻使入貢利于賜與所從傔人浸多杜悰奏減其¶
　數南詔豊祐怒入貢不時頗擾邉境祐死子酋龍立¶
　朝廷以名近元宗諱遂不行册禮酋龍乃自稱皇帝¶
　改國號大禮遣兵陷播州¶
<pb:KR2b0037_WYG_061-26a>¶
懿宗皇帝¶
(庚/辰)咸通元年春正月浙東賊裘甫(孫愐曰裘本仇氏/因避仇改作裘)作¶
　亂初裘甫攻陷象山(唐縣今屬浙/江寕波府)官軍屢敗觀察使¶
　鄭祇德遣兵討之大敗甫遂陷剡縣(漢縣今改曰崍/今屬紹興府)¶
　開府庫募壯士衆至數千人時二浙乆安人不習戰¶
　甲兵朽鈍見卒不滿三百祇德更募新卒遣以擊賊¶
　又大敗于是諸盗雲集衆至三萬小帥有謀畧者推¶
　劉暀(乎曠/反)勇力推劉慶劉從簡甫自稱天下都知兵¶
<pb:KR2b0037_WYG_061-26b>¶
　馬使(改元曰羅平/鑄邱曰天平)聲震中原¶
葬貞陵(在西安府涇/陽縣西北)¶
　(司馬氏光曰宣宗性明察沈㫁用法無私從諌如流/重惜官賞恭謹節儉忠愛民物故大中之政訖于唐)¶
　(亡人思詠之/謂之小太宗)¶
　(賀善贊曰宣宗勵精求治樂聞正言用人惟已徃徃/有可述者然嫡母以曖昧而不令終國本以貪吝而)¶
　(不早建議者/每深病之)¶
三月以王式為浙東觀察使發諸道兵討裘甫破之¶
　鄭祇徳累表告急朝廷議選將代之夏侯孜曰浙東¶
<pb:KR2b0037_WYG_061-27a>¶
　山海幽阻可以計取難以力攻西班中(唐制凡朝㑹/文官班于東)¶
　(武官班/于西)無可語者王式雖儒者子前在安南有功可¶
　任也乃以為浙東觀察使召入問以方畧對曰但得¶
　兵賊必可破有宦者侍側曰發兵所費甚大式曰兵¶
　多賊速破其費省矣若兵少不能勝延引歳月賊勢¶
　益張江淮不通則上至九廟下及十軍(羽林龍武神/武神威神䇿)¶
　(各分左右為/北門十軍)皆無以供給其費豈可勝計哉上顧宦¶
　官曰當與之兵乃發諸道兵授之式至西陵(注見/前)甫¶
<pb:KR2b0037_WYG_061-27b>¶
　遣使請降式曰是必欲窺吾所為且欲使吾驕怠耳¶
　乃謂其使曰甫靣縳以來當免而死式入越州送鄭¶
　祇德樂飲而歸始修軍令(式令諸縣開倉廪以賑貧/乏或曰軍食方急不可散)¶
　(也式曰非汝所知或請為烽燧以詗賊式笑而不應/選懦卒使乘健馬少給之兵以為候騎衆怪之不敢)¶
　(問/)于是閲諸營見卒及土團子弟得四千人使導諸¶
　軍分路討賊令之曰母爭險易毋焚廬舍毋殺平民¶
　以増首級脇從者募降之得賊金帛官無所問自是¶
　諸軍與賊十九戰賊連敗(先是式除書下裘甫聞之/不樂劉暀曰宜急引兵取)¶
<pb:KR2b0037_WYG_061-28a>¶
　(越州慿城郭據府庫遣兵過大江掠揚州逺修石頭/城而堅守之宣歙江西必有響應者遣劉從簡以萬)¶
　(人循海而南襲取福建如此國家貢賦之地盡入于我/矣有進士王輅在賊中説甫曰劉副使謀乃孫權所)¶
　(為未易成也不如擁衆聚險陸耕海溴急則逃入海/島此萬全策也甫猶豫不决及是戰敗暀曰曩從吾)¶
　(謀寧有此困耶收輅等進士數人悉斬之時/輅等皆衣緑暀曰亂我謀者即此青蟲也)式謂諸¶
　將曰賊窘且饑必逃入海命羅鋭軍海口以拒之賊¶
　皆棄船走山谷已復入剡式曰賊來就擒耳命趣諸¶
　軍圍之賊守城甚堅三日凢八十三戰賊請降式曰¶
　賊欲少休耳益謹備之賊杲復出又三戰官軍斷其¶
<pb:KR2b0037_WYG_061-28b>¶
　後遂擒之式斬暀等械甫送京師斬之(諸將還越式/大置酒諸將)¶
　(請曰公之始至軍食方急而遽散之何也式曰此易知/耳賊聚榖以誘饑人我給之食則彼不為盗矣且諸)¶
　(縣若無守兵賊至則倉榖適足資之耳不置烽燧何/也式曰烽燧所以趣救兵也今兵盡行無以繼之徒)¶
　(驚士民使自潰亂耳使懦卒為候騎而少給兵何也/式曰彼勇卒操利兵遇敵且不量力而鬬鬬死則賊)¶
　(至不知矣皆拜/曰非所及也)先是上每以盗賊為憂夏候孜曰玉¶
　式才有餘不日告㨗矣與式書曰公專以執裘甫為¶
　事軍須(謂行軍/所須)細大此期悉力(謂常盡/力應戰)故式所奏無¶
　不從由是能成其功(已而孜罷相以/畢諴同平章事)¶
<pb:KR2b0037_WYG_061-29a>¶
夏五月禁州縣税外科率¶
　左拾遺薛調言兵興以來賦歛無度所在羣盗半是¶
　逃户固須翦滅亦可閔傷望敕州縣税外無得科率¶
　從之¶
冬十月追復李德裕官爵贈左僕射¶
　右拾遺劉鄴(字漢藩/句容人)上言李德裕父子為相有聲迹¶
　功效竄逐以來血屬將盡生涯已空宜賜哀憫贈以¶
　一官從之(鄴父三復以文章受知于/德裕歴官臺省故鄴言之)¶
<pb:KR2b0037_WYG_061-29b>¶
十二月南蠻引南詔攻陷交趾(考咸通初南詔再陷交/趾一在是年一在四年)¶
(綱目于是年不載/今依通鑑補輯)¶
　先是安南都護李鄠殺蠻酋杜守澄已而鄠越境收¶
　取播州(大中十三年䧟南/詔非安南廵屬也)杜氏宗黨遂誘羣盗導引¶
　南詔乗虛攻交趾䧟之鄠奔武州(唐書地理志邕管/所領有武州後廢)¶
　(省/)明年鄠收集土兵擊羣蠻復取安南朝廷責鄠失¶
　守坐貶以王寛為經畧使是秋蠻復攻陷邕州(初廣/桂容)¶
　(三道共發兵三千人戍邕三年一代經畧使段文楚/詣以三道衣糧自募土軍朝廷許之所募纔得五百)¶
<pb:KR2b0037_WYG_061-30a>¶
　(人文楚入為金吾將軍李蒙代為經畧使利其闕額/衣糧以自入悉罷遣三道戍卒止以所募兵戍守左)¶
　(右江比舊什減七八故蠻人乘虛入冦遂䧟邕州邕/州注見前左右江南寧江上源之左右江也按明史)¶
　(地理志南寧府鬰江在城西南有左右二小江來自/交趾界流合馬其合處曰合江鎮考左右江之名始)¶
　(于唐時盖指南寧江上流之二江而言今則以南寕/之大江為左江柳州之黔江為右江叚文楚秀實孫)¶
(辛/巳)二年春正月白敏中罷以杜琮同平章事¶
　一日兩樞密使詣中書宣徽使楊公慶繼至獨揖琮¶
　出斜封文書以授琮發之乃宣宗大漸時宦官請鄆¶
　王監國奏也曰當時宰相無名者當以反法處之悰¶
<pb:KR2b0037_WYG_061-30b>¶
　曰此非臣下所宜窺復封以授公慶曰主上欲罪宰¶
　相當于廷英靣示聖㫖明行誅譴公慶去悰謂兩樞¶
　密曰内外之臣事猶一體今主上新踐阼未熟萬機¶
　當以仁愛為先豈得遽贊成殺宰相事若習以性成¶
　則中尉樞密豈得不自憂乎既而事寢(是時上大夫/深疾宦官事)¶
　(有小相涉則衆共棄之建州進士□京嘗預宣武軍/宴識監軍之靣既而及第遇之于塗馬上相揖因之)¶
　(謗議諠然遂沈廢終/身其不相悦如此)¶
秋九月以孟穆為南詔弔祭使¶
<pb:KR2b0037_WYG_061-31a>¶
　杜悰上言南詔彊盛西州兵食單寡未可輕與之絶¶
　且應遣使弔祭諭以親王名犯廟諱故未行册命待¶
　其更名謝恩然後遣使庻全大體上從之㑹南詔宼¶
　嶲州遂不行¶
(壬/午)三年春正月羣臣上尊號¶
二月南詔復宼交趾以蔡襲為經畧使發兵禦之¶
　南詔復寇交趾經畧使王寛累表告急朝廷以襲代¶
　之仍發許滑徐汴荆襄潭鄂等道兵合三萬人以授¶
<pb:KR2b0037_WYG_061-31b>¶
　襲兵勢既盛蠻遂引去¶
夏四月置戒壇度僧尼¶
　上奉佛太過怠于政事于禁中設講席自唱經手録¶
　梵夾又數幸諸寺施與無度吏部侍郎蕭倣上疏言¶
　之(畧曰元祖之道□儉為先素王之風仁義為首垂/範百代必不可加佛之為道殊異于此非帝王所)¶
　(宜慕也願陛下時開延英接對曰輔力/求人瘼䖍奉宗祧罷去講筵躬勤政事)上不能從¶
五月分嶺南東西二道以韋宙蔡京為節度使¶
　左庻子蔡京性貪虐多詐時相以為有吏才奏遣制¶
<pb:KR2b0037_WYG_061-32a>¶
　置嶺南事嶺南舊分五管廣桂邕容安南皆𨽻嶺南¶
　蔡京奏請分為兩道以廣州為東道邕州為西道使¶
　韋宙及京分領之蔡襲將諸道軍在安南蔡京忌之¶
　恐其立功奏稱南蠻逺遁邉徼無虞請罷戍兵從之¶
　(襲屢奏羣蠻伺隙不可無備乞留兵五千不聼襲作/十必死狀申中書時相信蔡京之言終不之省京為)¶
　(政苛慘設炮烙之刑闔境怨之為軍/士所逐貶崖州司户不肯之官賜死)¶
秋七月徐州軍亂逐節度使温璋(造之/子)詔以王式代之¶
　初王智興既得徐州募勇悍之士三千人以自衛(&KR0197;/銀)¶
<pb:KR2b0037_WYG_061-32b>¶
　(刀雕旗門槍挾馬等七軍常/令露刅坐兩廡夾幕之下)其後節度使多儒臣其¶
　兵浸驕小不如意一夫大呼其衆和之節度使即自¶
　後門逃去田牟至與之雜坐飲酒犒賜日以萬計猶¶
　時喧嘩邀求不已牟卒璋代之驕兵素聞璋性嚴憚¶
　之璋開懷慰撫而驕兵終猜忌竟聚譟而逐之時忠¶
　武義成兩軍從王式討裘甫者猶在浙東詔式帥以¶
　赴徐州驕兵益懼式至視事三日饗兩鎭將士遣還¶
　既而擐甲執兵命圍驕兵盡殺之數千人皆死(敕改/武寜)¶
<pb:KR2b0037_WYG_061-33a>¶
　(為徐州團練使𨽻兗海以濠州歸淮南更置宿泗觀/察使留二千人守徐州餘皆分𨽻兖宿委式分配將)¶
　(士赴諸道訖然後將兩道兵/至汴滑遣歸本道身詣京師)¶
(癸/未)四年春正月南詔陷交趾經畧使蔡襲死之¶
　先是南詔率羣蠻宼交趾蔡襲告急敕發荆湖桂管¶
　兵赴之未至南詔已圍交趾襲嬰城固守至是城陷¶
　襲左右皆盡徒歩力戰身集十矢欲趣監軍船船已¶
　離岸遂溺海死(荆南將士四百餘人走至城東水際/虞候元惟徳等謂衆曰吾輩無船入)¶
　(水者死不若還與蠻鬪人以一身易二蠻亦/為有利遂還向城縱兵殺蠻二千餘人而死)南詔兩¶
<pb:KR2b0037_WYG_061-33b>¶
　陷交趾所殺虜且十五萬人留兵二萬使其將楊思¶
　縉據交趾城谿洞夷獠皆降之詔諸道兵悉召還保¶
　嶺南(上遊晏無節左拾遺劉蜕上疏曰今西涼築城/南蠻侵軼陛下不形憂閔何以責其死力弗聼)¶
夏四月畢諴罷為兵部尚書¶
　諴以同列多徇私不法稱疾辭位¶
以康承訓(字敬辭/日知孫)為嶺南西道節度使¶
　先是蔡京既誅以鄭愚節度嶺南西道既而蠻寇左¶
　右江侵逼邕州愚懼自言儒臣無將畧請任武臣詔¶
<pb:KR2b0037_WYG_061-34a>¶
　以承訓代之¶
五月以楊收(字藏之/發之弟)同平章事¶
　收與中尉楊元价叙宗相結故得為相¶
閠六月以曹確(字剛中/河南人)同平章事¶
　杜審權杜悰相繼罷(審權為鎮海節度使/悰為鳳翔節度使)確以兵部¶
　侍郎同平章事¶
秋七月辛邜朔日食¶
八月以閤門使(内官掌朝/會賛引)呉德應為館使¶
<pb:KR2b0037_WYG_061-34b>¶
　臺諫上言故事御史廵驛不應忽以内臣代之上諭¶
　以敕命已行不可復改左拾遺劉蜕上言自古明君¶
　所尚者從諫如流豈有已行而不改且敕自陛下出¶
　之自陛下改之何為不可弗聼¶
(甲/申)五年春正月貶起居注張雲為興元少尹拾遺劉蜕¶
為華隂令¶
　初詔以令狐滈為左拾遺蜕上言滈專家無子弟之¶
　法布衣行公相之權雲復言滈父綯用李涿為安南¶
<pb:KR2b0037_WYG_061-35a>¶
　致南蠻至今為梗由滈納賄陷父于惡綯執政時人¶
　號滈白衣宰相滈亦引避乃改詹事府司直(東宫官/秩正七)¶
　(品/)至是綯為其子訟寃于是雲蜕皆坐貶¶
三月彗星出¶
　彗出于婁(婁三星/魯分野)長三尺司天監(掌天文/秩三品)奏按星經¶
　是名含譽瑞星也(晉書天文志瑞星三日含/譽光曜如彗喜則含譽射)上因大喜¶
　于是羣臣請宣示中外編諸史策從之¶
夏四月南詔㓂邕州官軍敗没加康承訓檢校右僕射¶
<pb:KR2b0037_WYG_061-35b>¶
　承訓至邕州不設斥候南詔帥六萬人將入境承訓¶
　遣六道兵凡萬人拒之敵至不設備五道八千人皆¶
　没惟天平軍後至得免承訓不知所為副使李行素¶
　帥衆治濠栅甫畢蠻軍已合圍諸將請夜分道斫蠻¶
　營承訓不許有天平小校再三力争乃許之將勇士¶
　三百夜縋而出散燒蠻營斬五百餘級蠻大驚解圍¶
　去承訓騰奏告㨗中外皆賀加承訓檢校右僕射子¶
　弟親昵皆奏功受賞燒營小校不遷一級由是軍中¶
<pb:KR2b0037_WYG_061-36a>¶
　怨怒聲流道路¶
秋七月以康承訓為將軍分司高駢(字千里/崇文孫)為嶺南西¶
道節度使¶
　韋宙具知承訓所為以書白宰相乃罷承訓而以張¶
　茵代之茵不敢進夏侯孜薦驍衛將軍高駢代之駢¶
　頗讀書好談今古兩軍宦官多譽之¶
冬十一月夏侯孜罷以路巖(字魯瞻魏/州寇氏人)同平章事¶
　孜復出為河東節度使巖以兵部侍郎同平章事時¶
<pb:KR2b0037_WYG_061-36b>¶
　年三十六¶
(乙/酉)六年春三月以杜宣猷為宣歙觀察使¶
　宦官多閩人宣猷先為福建觀察使毎寒食遣吏分¶
　祭其先壟宦官德之故有是命時人謂之敇使墓户¶
冬十二月太皇太后鄭氏崩(諡孝明葬景陵/之側祔于别廟)¶
(丙/戌)七年春正月成德節度使王紹懿卒¶
　紹懿在鎮十年為政寛簡軍民便之疾病召兄子景¶
　崇告之曰吾兄以汝之㓜以軍政授我今汝長矣我¶
<pb:KR2b0037_WYG_061-37a>¶
　復以歸汝努力為之上忠朝廷下和隣藩勿墜吾兄¶
　之業言竟而卒既而朝廷以景崇為留後¶
夏六月魏博節度使何𢎞敬卒¶
高駢大破南詔蠻復取交趾¶
　先是高駢治兵于海門未進監軍李維周惡駢欲去¶
　之屢趣駢進軍駢以五千人先濟約維周發兵進援¶
　駢既行維周擁餘衆不發駢至南定(漢日/南郡)峯州(唐置/漢麊)¶
　(泠縣/地)蠻衆近五萬方穫田駢掩擊大破之取其所穫¶
<pb:KR2b0037_WYG_061-37b>¶
　以食軍進撃南詔屢破之㨗奏至海門維周皆匿之¶
　奏駢統軍不進上怒召駢詣闕以王晏權(智興/子)代之¶
　是月駢復大破南詔殺獲甚衆遂圍交趾城十餘日¶
　蠻困蹙甚城且下㑹得王宴權牒即以軍事授監軍¶
　韋仲宰與麾下百餘人北歸先是駢遣小校曽衮入¶
　告交趾之㨗至海中望見旌旗東來云新經畧使與¶
　監軍也衮意維周必奪其表乃匿于島間維周過即¶
　馳詣京師上得奏大喜加駢檢校工部尚書復鎮安¶
<pb:KR2b0037_WYG_061-38a>¶
　南駢至海門而還晏權闇懦維周&KR0495;貪諸將不為之¶
　用遂解重圍蠻遁去者大半駢至復督勵將士攻城¶
　克之斬首三萬餘級南蠻率衆歸附者萬七千人¶
冬十月楊收罷¶
　楊元价兄弟受方鎭之賂屢有請託收不能盡從元¶
　价怒出之(後收以受賂事發/長流驩州賜死)¶
吐蕃拓䟦懐光斬輪恐熱傳首京師¶
　吐蕃自是衰絶乞離胡(即吐蕃佞相所/立贊普事見前)君臣不知所¶
<pb:KR2b0037_WYG_061-38b>¶
十一月以高駢為静海軍節度使¶
　自李&KR0240;侵擾群盗為安南患殆將十年至是始平乃¶
　置静海軍于安南以駢為節度使¶
(丁/亥)八年春二月歸義節度使張義潮入朝¶
　先是義潮克復凉州至是入朝命其族子惟深守歸¶
　義¶
三月以李可及為左威衛將軍¶
　上好音樂宴遊供奉樂工常近五百人每月宴設不¶
<pb:KR2b0037_WYG_061-39a>¶
　減十餘水陸皆備每行幸内外諸司扈從十餘萬人¶
　所費不可勝紀可及善為新聲上以為將軍曹確諫¶
　曰太宗定文武官六百餘員謂房元齡曰朕以待天¶
　下賢士工啇雜流不可處也太和中文宗欲以樂工¶
　為王府率拾遺竇洵直諫即改光州長史乞别除可¶
　及官不從¶
(戊/子)九年秋七月桂州戍卒作亂判官龎勛將之北還冬¶
十月䧟宿徐州囚觀察使崔彦曽(慎由從/父弟)十一月詔遣康¶
<pb:KR2b0037_WYG_061-39b>¶
承訓發諸道兵討之¶
　初南詔陷交趾敇徐泗募兵二千赴援分八百人别¶
　戍桂州約三年而代至是戍桂者已六年屢求代還¶
　徐泗觀察使(咸通五/年復置)崔彥曽性嚴刻押衙尹戡等用¶
　事以軍帑空虛不能發兵請令更留戍一年戍卒聞¶
　之怒都虞候許佶等作亂殺都將王仲甫推糧料判¶
　官龎勛為主刼庫兵北還所過剽掠州鎭莫能禦(至/湖)¶
　(南監軍誘輸其兵甲勛等更出私財造之以山南東道/節度使崔鉉嚴兵守要害不敢入其境乃泛舟沿江)¶
<pb:KR2b0037_WYG_061-40a>¶
　(而東下自浙西入淮南節度使令狐綯遣使慰勞都/押衙李湘曰徐卒擅歸勢必作亂雖無敕令誅討藩)¶
　(鎮大臣當臨事制宜高郵岸峻而水深狹請將竒兵/㐲于其側焚荻舟以塞其前以勁兵促其後可盡擒)¶
　(也縱之度淮為患必大綯素懦怯□彼在淮南不為/暴聼其自過餘非吾事也  浙西唐浙西節度治潤)¶
　(州賊沿江而下由潤州而上廣陵故云廣陵淮/南節度治高郵漢縣明為州今州屬揚州府)先是¶
　朝廷聞亂遣中使赦其罪部送歸徐復敕崔彥曽慰¶
　撫彥曽遣使喻以敕意道路相望勛等行及徐城(縣/名)¶
　(注見/前)乃言于衆曰吾輩擅歸思見妻子耳今聞已有¶
　密敕下本軍至則滅族與其自投羅網曷若相與戮¶
<pb:KR2b0037_WYG_061-40b>¶
　力同心赴湯蹈火豈徒脱禍富貴可圖也衆皆呼躍¶
　稱善遂于遞中申狀乞停尹戡等職任仍請戍還將¶
　士别置營將彥曽乃數勛罪命都虞候元密將三千¶
　人討之仍令宿泗州出兵邀擊密至任山(在徐州府/銅山縣西)¶
　(南/)頓兵不進欲俟賊至撃之賊詷知乃詭道趣符離¶
　(漢縣故城/在今宿州)宿州兵出戰望風奔潰賊遂攻城陷之勛¶
　自稱兵馬留後夜掠船順流而下(沿汴/入淮)欲入江湖為¶
　盗比明官軍始覺狼狽追之大敗密及士卒死者殆¶
<pb:KR2b0037_WYG_061-41a>¶
　千人餘皆降于賊賊遂還趣彭城時城中無備或歡¶
　彥曽奔兖州彥曽怒曰吾為元帥城陷而死職也立¶
　斬言者俄而賊至城陷囚彥曽殺尹戡等分遣其黨¶
　屯據要害縣鎭遠近羣盗皆倍道歸之由是賊衆益¶
　熾詔以康承訓為行營都招討使王晏權戴可師為¶
　南北靣招討使大發諸道兵以𨽻之承訓奏乞沙陀¶
　三部落(沙陀薩葛/安慶三部)使朱邪赤心(執宜/之子)帥以自隨詔許¶
　之(既而承訓至新興諸道兵集者纔萬人以衆寡不敵/退屯宋州可師將兵渡淮轉戰而前恃勝不為設)¶
<pb:KR2b0037_WYG_061-41b>¶
　(備賊衆數萬奄至縱擊官軍大敗可師及監軍皆死/晏權兵數退衂朝廷以曹翔代之  新興鎮名在歸)¶
　(德府永/城北)¶
十二月龎勛遣其黨陷滁和州攻泗州不克(滁州隋置/今𨽻安徽)¶
(和州泗州/注俱見前)¶
　初辛雲京之孫讜寓居廣陵喜任俠年五十不仕與¶
　泗州刺史杜慆(悰之/弟)有舊及龎勛亂讜詣慆勸避之¶
　慆曰安平享其禄位危難棄其城池吾不為也誓與¶
　將士共死此城讜曰公能如是僕當與公同死乃還¶
<pb:KR2b0037_WYG_061-42a>¶
　廣陵與其家訣復入泗州先是龎勛以泗州當江淮¶
　之衝遣其將李圓攻之慆預完守備賊不能克及是¶
　勛益發兵使呉逈代圓進攻晝夜不息時敇使郭厚¶
　本將淮南兵救泗州至洪澤(湖名在淮安府山陽縣/西南與泗州盱眙接界)¶
　(湖東舊有鎭為南北要衝/後因全淮滙注乆已湮廢)畏賊彊不敢進讜夜乘小¶
　舟潛度説厚本往還者再厚本將許之都將袁公弁¶
　(唐書/作异)曰賊勢如此何暇救人讜㧞劍瞋目(謂公弁曰/泗州䧟在)¶
　(旦夕君受詔救援乃逗留不進上辜國恩雖生可羞/且泗不守則淮南為冦塲君尚能獨存耶吾今當殺)¶
<pb:KR2b0037_WYG_061-42b>¶
　(君而/去)直前撃之厚本急抱止之公弁僅免讜乃回望¶
　泗州慟哭終日士卒皆為之流涕厚本乃分五百人¶
　與之讜帥以濟慆亦出兵表裏撃賊賊遂敗走已而¶
　賊陷都梁城(執部厚本南都梁城在今/盱眙縣東  都梁山丄)據淮口分兵¶
　南寇舒廬北侵沂海攻陷滁州(殺刺史/高錫望)又掠和州(刺/史)¶
　(崔雍引賊入/城賊遂大掠)泗州援絶糧盡讜夜帥敢死士十人執¶
　長柯斧乘小舟破賊水寨而出明旦賊以衆追之讜¶
　力鬪三十餘里乃得免至揚州(淮南節/度治)見令狐綯至¶
<pb:KR2b0037_WYG_061-43a>¶
　潤州(浙西節/度治)見杜審權時皆傳泗州已陷及讜至審¶
　權乃遣兵二千人與淮南共輸鹽米以救之(明年正/月讜以)¶
　(浙西軍至楚州賊水陸布兵鏁㫁淮流讜募敢死士/先以四舟乘風直進死戰斧㫁其鏁乃至州後軍為)¶
　(賊所阻讜轉迎之揚旗鼔譟而前賊見其勢猛避之/軍乃入已而讜復帥驍勇四百迎糧于揚潤賊夾岸)¶
　(攻之讜轉戰百餘里乃得至廣陵止于公館不敢入家/舟載鹽米二萬石錢萬三千緡還至斗山賊將帥衆)¶
　(萬餘密布戰艦以拒之自卯戰至未官軍不利讜令/勇士乘小舟入賊艦旁戰棚之下以槍□火牛焚之)¶
　(賊皆潰走官軍所載乃淂入城曰楚州注見前斗山/在盱眙縣東北改臨淮水故亦  □山戰棚縳木于)¶
　(艦旁出四五尺謂之戰棚火/牛團草以爇其形若牛故名)¶
<pb:KR2b0037_WYG_061-43b>¶
是嵗江淮旱蝗¶
(己/丑)十年春正月同昌公主適右拾遺韋保衡(字蘊用/京兆人)¶
　公主郭淑妃之女上特愛之傾宫中珍玩以為資送¶
　賜第牕户皆餙以雜寳井欄藥臼亦以金銀為之賜¶
　錢五百萬緡他物稱是¶
二月康承訓敗賊于鹿塘(寨名在歸徳府/永城縣東南)¶
　承訓將諸道兵七萬餘人屯柳子(此鳳陽之柳子鎮/也在今宿州西)¶
　之西自新興至鹿塘三十里壁壘相屬使朱邪赤心¶
<pb:KR2b0037_WYG_061-44a>¶
　將沙陀三千騎為前鋒䧟陳却敵十陣之兵服其驍¶
　勇承訓數與賊戰敗之賊將自矜淮口之㨗(謂破□/可師)¶
　令三萬人夜襲鹿塘寨黎明圍之自謂功在漏刻沙¶
　陀左右突圍出入如飛賊紛擾移避沙陀縱騎蹂之¶
　賊遂大敗官軍蹙之于濉水(注見/前)溺死者不可勝計¶
　自鹿塘至襄城(襄當作相今宿州北有相城古相縣/也去永城縣鹿塘塞數十里而近)¶
　伏屍五十里斬首二萬餘級(初龎勛募人為兵人利/其剽掠皆㫁鋤首而鋭)¶
　(之執以應募已而官軍大集宋州應募者少勛乃驅/人為兵斂富室及商旅財十取八九民不聊生始厭)¶
<pb:KR2b0037_WYG_061-44b>¶
　(苦之會有敕諸軍破賊得農民皆釋之由/是賊毎與官軍遇其驅掠之民先自潰)¶
夏四月龎勛殺崔彥曽自稱天册將軍與官軍戰大敗¶
　康承訓進與賊將姚周戰一日數十合沙陀以精騎¶
　邀之屠殺殆盡周奔宿州勛守將梁丕斬之勛聞之¶
　大懼議自將出戰周重(素以才畧自負/勛迎為上客)曰不若遂建¶
　大號悉兵四出決死力戰殺崔彦曽以絶人望勛以¶
　為然殺崔彦曽及募僚温庭皓(博裔孫/筠弟)監軍郭厚本¶
　等(初勛陷彭城召庭皓草表求節鉞庭皓請還家草/之明日庭皓見勛曰昨所以不即拒者歸與妻子)¶
<pb:KR2b0037_WYG_061-45a>¶
　(訣耳今僅來就死勛笑曰書生敢爾不畏死耶龎勛/能取徐州何患無人草表乃使周重為之及是庭皓)¶
　(逆遇/害)選丁壯得三萬人給以精兵許佶等推勛為天¶
　册將軍勛以父舉直為大司馬留守徐州(或曰將軍/方耀兵威)¶
　(不可以父子之親失上下之節乃/令舉直趨拜于庭勛據案而受之)先是魏博何全皥¶
　遣兵助官軍討賊屯于豊及是勛撃敗之約諸寨兵¶
　合五六萬人乘勝攻柳子(本賊所屯賊/敗官軍守之)康承訓設伏¶
　以待之賊兵先至者遇伏敗走勛所將皆不戰而潰¶
　承訓命諸將急追之賊狼狽自相蹈藉死者數萬人¶
<pb:KR2b0037_WYG_061-45b>¶
　勛走歸彭城¶
馬舉將兵救泗州賊衆大敗泗州圍解¶
　先是戴可師戰死詔以前天雄將(本魏博軍號自田/悦拒命遂削罷之)¶
　(咸通四年復置/天雄軍于秦州)節度使馬舉代為南靣招討使(通鑑/不載)¶
　(馬舉官爵今依唐書帝紀補輯再考康承訓傳舉作/士舉又令狐綯傳舉以右衛大將軍代綯鎭淮南呉)¶
　(縝糾繆以名與官號紀傳不同莫知孰是今接紀傳/原文盖舉以節度使罷為將軍後出為招討使故紀)¶
　(稱前也至于舉作士/舉乃傳錄之説耳)至是舉將精兵三萬救泗州分¶
　軍三道渡淮至中流大譟聲聞數里賊大驚歛兵屯¶
<pb:KR2b0037_WYG_061-46a>¶
　城西寨舉就圍之縱火燒柵賊衆大敗呉迥退保徐¶
　城泗州之圍始解(泗州被圍凡七月守城者不得寐/面目皆生瘡已而呉迥竄據濠州)¶
　(馬舉攻破/之迥走死)¶
六月陜民作亂逐觀察使崔蕘¶
　蕘以器韻自矜不親政事民訴旱荒蕘指庭前樹曰樹¶
　尚有葉何旱之有杖之民怒逐之蕘走渴求飲民以¶
　溺飲之(先是懐州刺史劉仁規亦以民訴旱揭榜禁/之民遂作亂逐仁規後光州民復逐其刺史)¶
　(李弱翁右補闕楊□等上言刺史不道百姓負&KR0072;黨/新于朝廷寘諸典刑豈得羣聚擅自斥逐此風不可)¶
<pb:KR2b0037_WYG_061-46b>¶
　(長宜加嚴誅/以懲來者)¶
以劉瞻(字㡬之/桂陽人)同平章事¶
　先是蕭寘(復之孫五/年四月相)高璩(字瑩之少逸兄元/裕子六年四月相)徐啇(六/年)¶
　(六月/相)于琮(八年七/月相)相繼同平章事寘璩在位皆不乆¶
　卒啇至是出為荆南節度使瞻素有清節劉瑑作相¶
　以宗人遇之薦為翰林學士啇既罷瞻遂相¶
秋八月賊將張元稔以宿州降引兵進平徐州¶
　初龎勛怒梁丕殺姚周使張元稔代之以其黨張儒¶
<pb:KR2b0037_WYG_061-47a>¶
　張實等將城中兵數萬拒官軍至是康承訓乘勝進¶
　抵宿州攻之不能克遣辯士招諭之元稔嘗戍邉有¶
　功雖脇從于賊心常憂憤召所親數十人謀歸國衆¶
　多從之乃勒兵斬儒等開門出降承訓即宣敇拜御¶
　史中丞賜遺甚厚元稔復言今舉城歸國四遠未知¶
　請詐為城陷引衆趣符離及徐州賊黨不疑可盡擒¶
　也承訓許之元稔復入城暮發平安火明日積薪數¶
　千束縱火焚之如城陷軍潰之狀直趣符離符離納¶
<pb:KR2b0037_WYG_061-47b>¶
　之斬其守將收其兵北趨徐州圍之喻城上人曰朝¶
　廷唯誅逆黨不傷良人汝曹奈何為賊城守于是守¶
　城者稍稍棄甲投兵而下崔彦曽故吏路審中開門¶
　納官軍龎舉直許佶自北門出元稔遣兵追斬之悉¶
　誅戍桂州者親屬皆死徐州遂平勛將兵二萬自石¶
　山(即石佛山在徐/州府銅山縣南)出承訓引歩騎八萬西撃之使朱¶
　邪赤心將數十騎為前鋒勛襲宋州陷其南城南掠¶
　亳州沙陀追之時官軍亦大集縱撃殺賊近萬人餘¶
<pb:KR2b0037_WYG_061-48a>¶
　皆溺死勛亦死數日乃獲其屍賊諸寨皆殺其守將¶
　而降(賊既平張元稔入為右驍衛大將軍康承訓為/河東節度使加同平章事杜惂為義成節度使)¶
冬十月以朱邪赤心為大同軍節度使賜姓李名國昌¶
辛讜為亳州刺史¶
　上加赤心之功置大同軍于雲州(注見/前)以赤心為節¶
　度使召見賜姓名賞賚甚厚讜先在泗州犯圍出迎¶
　兵糧往返凢十二及除亳州上表言臣之功非杜惂¶
　不能成也(國昌尋徙/鎭振武)¶
<pb:KR2b0037_WYG_061-48b>¶
流陳蟠叟于愛州(注見/前)¶
　上荒宴不親庻政委任路巖巖奢靡頗通賂遺至德¶
　(唐縣五代呉改建/德今屬池州府)令陳蟠叟上書言事召對請破邉¶
　咸一家可贍軍二年上問咸為誰對曰路巖親吏上¶
　怒流之自是無敢言者¶
(庚/寅)十一年春正月羣臣上尊號¶
貶康承訓為恩州(唐置令肇慶/府恩平縣是)司馬¶
　路巖韋保衡上言承訓討龎勛時逗撓不進又貪虜¶
<pb:KR2b0037_WYG_061-49a>¶
　獲不時上功貶之¶
二月南詔攻成都¶
　初鳳翔少尹李師望請置定邉軍(師望言嶲州當南/詔要衝成都道遠)¶
　(難以節制請建定邉軍屯重/兵于嶲州以卭州為理所)詔從之即以師望為節¶
　度使(師望建議徙利專制方靣其實卭距成都/百六十里嶲距卭尚千里其欺罔如此)已而¶
　南詔驃信(蠻語/君也)酋龍傾國入宼䧟嘉(今四川嘉/定府是)黎雅¶
　(注俱/見前)州(李福之鎮西川也南詔遣清平官董成等詣/成都故事南詔使見節度使拜伏于庭成等)¶
　(以南詔已僣號欲抗禮福怒囚之已劉潼代福奏遣/還國于是南詔遣使來謝李師望欲激怒南詔以求)¶
<pb:KR2b0037_WYG_061-49b>¶
　(功遂殺之定邉將士怒師望貪殘欲生食之隂遣人/致意南詔敦使入寇師望以計免詔以竇滂代之滂)¶
　(貪殘更甚于師望定邉大□會蠻寇至陷嘉州滂禦/之大渡河諸將結陳將戰滂單騎宵遁蠻遂䧟黎雅)¶
　至是西川民聞蠻宼將至爭走入成都(市里皆滿人/所占地不過)¶
　(一席許雨則戴箕□自庇城中井為之竭取摩訶池/泥汁澄而飲之  摩訶池舊在成都府城内今堙)¶
　節度使盧耽與前瀘州(唐置今/𨽻四川)刺史楊慶復共修守¶
　具選將校募驍勇之士厚給糧賜得三千人號曰突¶
　將蠻進軍定邉北境耽遣使致書其用事之臣(杜元/忠)¶
　問所以來之意蠻以耽待之恭為之盤桓由是成都¶
<pb:KR2b0037_WYG_061-50a>¶
　守備粗完蠻進陷雙流(隋縣今屬/成都府)扺成都(時興元鳳/翔援軍已)¶
　(至漢州會竇滂奔漢州自以失地欲西州相繼陷没/以分其責毎遇援軍輙説以蠻衆多于官軍數十倍)¶
　(諸將皆不敢進都漢/州唐置今屬成  府)越數日蠻合梯衝四靣攻城楊¶
　慶復等悉力拒守帥突將出戰俘斬二千餘人焚其¶
　攻具蠻稍郤(蜀人素怯突將利于厚黨勇氣/自倍其不得出者皆憤鬰求奮)朝廷以¶
　顔慶復為東川節度使援蜀諸軍皆受節制(貶竇滂/亷州司)¶
　(户/)顔慶復至新慶都(漢縣今屬/成都府)蠻分兵來拒復撃破¶
　之將軍宋威繼至㑹戰蠻軍又大敗威遂進軍距成¶
<pb:KR2b0037_WYG_061-50b>¶
　二十里(方成都圍急盧耽請遣使與蠻和詔以大僕/卿支詳為宣諭通和使詳至蠻遣使答之詳)¶
　(謂曰受詔約和冀不犯成都也今矢石晝夜相交何/謂和乎既而蠻屢敗數遣使請和城中依違答之)¶
　蠻益急攻城會官軍已至城下蠻夜燒攻具遁去比¶
　旦官軍乃覺威飯士欲追之顔慶復忌其功(朝廷使/顔慶復)¶
　(救成都命威為後繼威乘/勝先至城下故慶復疾之)牒威還漢州蠻至雙流阻¶
　水狼狽造橋三日乃得過蜀人甚恨之然自是成都¶
　有備(成都舊無壕塹顔慶復始教築壅門城穿塹引/水滿之又植鹿角分營舖  壅門城門之外别)¶
　(築墻以遮城門謂之壅門鹿角斬木為之環列/于城外以限衝突營士卒所居舖候望所守)蠻亦¶
<pb:KR2b0037_WYG_061-51a>¶
　不復來犯矣(西川牙將以功補官者堂帖人輸常例/錢三百緡貧者苦之  堂帖沈括曰唐)¶
　(中書指揮事/謂之堂帖)¶
夏四月以韋保衡同平章事(曹確罷/保衡代)¶
　保衡以左拾遺尚主尋遷翰林學士至是纔歳餘遂¶
　相¶
秋八月魏博殺其節度使何全皥¶
　全皥年少驕暴好殺軍中作亂全皥單騎走追殺之¶
　(自何進滔得魏博至全皥/傳三世四十二年而滅)推大將韓君雄(魏州/人)為留¶
<pb:KR2b0037_WYG_061-51b>¶
　後成德節度使王景崇為請旌節詔許之(君雄後賜/名允中乾)¶
　(符初卒子/簡為留後)¶
同昌公主卒貶劉瞻為驩州司户温璋為振州(唐置治/寧遠故)¶
(城在今/崖州)司馬¶
　同昌公主卒(諡文/懿)上痛悼不已殺醫官二十餘人收¶
　其親族三百餘人繋獄宰相劉瞻召諫官言之莫敢¶
　進乃自奏之(畧曰修短之期人之定分昨公主有疾/醫官非不盡心而禍福難移竟成蹉跌)¶
　(械繫老㓜物議沸驕奈何以逹/理知命之君涉肆暴不明之謗)上覽奏不悦瞻又與¶
<pb:KR2b0037_WYG_061-52a>¶
　京兆尹温璋等力諌上大怒叱出之瞻尋罷為荆南¶
　節度使璋貶振州司馬璋歎曰生不逢時死何足惜¶
　仰藥卒韋保衡又與路巖共譖瞻云與醫官通謀投¶
　毒藥貶康州刺史(翰林學士承㫖鄭畋草制曰安數/畝之居仍非已有卻四方之賂惟)¶
　(畏人知巖謂畋曰侍郎乃表薦劉相也/坐貶梧州刺史  鄭畋字台文滎陽人)巖素與瞻議¶
　論不恊既貶猶不快意閲十道圖以驩州去長安萬里¶
　再貶之(明年正月葬同昌公主服玩每物皆百二十/輿錦□珠玉煇煌三十餘里樂工李可及作)¶
　(歎百年曲舞者數百人以雜寳為首/飾絁八百匹為地衣舞罷珠璣覆地)¶
<pb:KR2b0037_WYG_061-52b>¶
冬十一月以王鐸(字昭範/播從子)同平章事¶
　鐸韋保衡及第時主文也(唐禮部校文主/司謂之主文)保衡縁恩¶
　倖輔政以由鐸得進士事之甚謹然鐸素薄保衡保¶
　衡亦病鐸在政府持其事不得肆遂譖之鐸後出為¶
　宣武節度使(鐸罷相在十/四年六月)¶
復以徐州為感化軍¶
　先是徐州賊平置徐泗都團練防禦使既而餘賊相¶
　聚閭里為羣盗上用廷臣議(太子少保李膠等言使/名雖降兵額尚存以為)¶
<pb:KR2b0037_WYG_061-53a>¶
　(支郡則糧餉不給分𨽻别藩則人/心未服宜有更張庻為兩便從之)徐州仍為觀察使¶
　(統徐濠/宿三州)泗州别為團練使(割𨽻/淮南)至是復以徐州為節¶
　度使名感化軍¶
(辛/卯)十二年夏四月路巖罷¶
　巖與韋保衡素相表裏勢傾天下(時目其黨為牛頭/阿旁言如鬼隂惡)¶
　(可畏/也)既而爭權有隙保衡遂短巖于上出鎭西川(巖/出)¶
　(城路人以瓦礫擲之巖謂權京兆尹薛能曰臨行煩/以瓦礫相餞能曰向來宰相出府司無例發人防衛)¶
　(巖甚慙汾薛能/字大拙  州人)¶
<pb:KR2b0037_WYG_061-53b>¶
五月上幸安國寺¶
　賜寺僧沈檀講坐二各髙一丈設萬人齋¶
冬十月以劉鄴同平章事¶
　鄴素附韋保衛路巖巖既罷鄴以禮部尚書相仍判¶
　度支¶
(壬/辰)十三年春正月幽州節度使張允伸卒¶
　允伸鎭幽州二十三年勤儉恭謹邉鄙無警上下安¶
　之得疾請委軍就醫許之以其子簡會為留後允伸¶
<pb:KR2b0037_WYG_061-54a>¶
　病甚表納旌節而卒已而平州刺史張公素(范陽/人)以¶
　兵來會喪公素素有威望為幽州人所服簡會懼奔¶
　京師詔以公素為留後(尋授節/度使)¶
二月于琮罷以趙隠(字大徳京/兆奉天人)同平章事夏五月貶琮¶
為韶州刺史¶
　琮為韋保衡所譖罷相再貶韶州琮妻廣德公主上¶
　之妹也與琮偕之韶行則肩輿門相對坐則執琮之¶
　帶琮由是得全(時諸公主多驕縱惟廣德動遵法度/事于氏宗親無不如意内外稱之)¶
<pb:KR2b0037_WYG_061-54b>¶
秋七月以李璋為宣歙觀察使¶
　韋保衡欲以其黨裴條為郎官憚左丞李璋方嚴恐¶
　其不放上(郎官除授非人丞/得糾劾不令上官)先遣人逹意璋曰朝廷¶
　遷除不應見問保衡怒出之¶
八月歸義節度使張義潮卒以其長史曹義金代之¶
　是後中原多故朝命不及回鶻陷甘州餘州亦為羌¶
　胡所據¶
(癸/巳)十四年春正月遣使迎佛骨夏四月至京師¶
<pb:KR2b0037_WYG_061-55a>¶
　上遣敇使詣法門寺迎佛骨羣臣諫者甚衆至有言¶
　憲宗迎佛骨尋宴駕者上曰朕生得見骨死亦無恨¶
　及至京師儀衛之盛過于郊祀上降數膜拜流涕霑¶
　臆迎入禁中宰相以下競施金帛因下德音降中外¶
　繫囚¶
秋七月帝崩普王儼(帝第/五子)即位(是為/僖宗)¶
　上疾大漸中尉劉行深韓文約立上少子普王儼為¶
　皇太子權勾當軍國政事帝崩太子即位時年十二¶
<pb:KR2b0037_WYG_061-55b>¶
八年關東河南大水¶
九月貶韋保衡為賀州刺史尋賜死¶
冬十月以蕭倣同平章事¶
　倣前鎭義成(治滑州河患/民頼以安)入為兵部尚書至是遂相¶
僖宗皇帝¶
(甲/午)乾符元年春正月關東旱饑¶
　翰林學士盧攜(字子升/鄭州人)上言曰國家之有百姓如草¶
　木之有根柢若秋冬培溉則春夏滋榮今關東旱災¶
<pb:KR2b0037_WYG_061-56a>¶
　所至皆饑人無依投待盡溝壑其蠲免餘税實無可¶
　徴而州縣督趨甚急動加捶撻雖撤屋代木雇妻鬻¶
　子止可供所由(謂督催/之吏卒)酒食之費未得至于府庫也¶
　朝廷儻不撫存百姓實無生計乞敇州縣一切停徴¶
　仍發義倉亟加賑給敇從其言而有司竟不能行¶
賜路巖死¶
　巖先貶新州(注見/前)刺史(巖喜聲色逰晏在西川委政/于親吏邉咸郭籌軍中不安)¶
　(坐/貶)在道削官長流儋州(注亦/見前)尋賜死(巖之為相也宻/奏三品以上賜)¶
<pb:KR2b0037_WYG_061-56b>¶
　(死皆令使者剔取結喉三寸以進騐其必死至是自/罹其禍所死之處乃楊收賜死之榻也邉咸郭籌皆)¶
　(伏誅初巖自淮南崔鉉幕府入為御史不出長安十/年至宰相其入翰林也鉉聞之曰路十已入翰林如)¶
　(何得老果/如其言)¶
二月葬簡陵(在西安府富/春縣西北)¶
　(賀善贊曰懿宗即位十四年無一善可紀是以/内盗迭興南詔再亂民逐其上而唐室大壤矣)¶
夏五月以劉瞻同平章事秋八月卒¶
　贍之貶也人無賢愚莫不痛惜及還長安兩市人率¶
　錢雇百戱迎之瞻聞之改期由他道而入初瞻南遷¶
<pb:KR2b0037_WYG_061-57a>¶
　劉鄴短之于韋路至是鄴懼延瞻置酒瞻歸而卒人¶
　以為鄴鴆之也¶
以崔彥昭(字思文/羣從子)同平章事¶
　自楊收路巖韋保衡皆以朋比受賂得罪及是蕭倣¶
　秉政彦昭輔之頗革前弊彦昭察而不煩時論稱之¶
冬十月劉鄴罷以鄭畋盧攜同平章事¶
　蕭倣崔彦昭素惡鄴故罷畋攜同時並相¶
十一月羣臣上尊號¶
<pb:KR2b0037_WYG_061-57b>¶
濮州人王仙芝作亂¶
　自懿宗以來奢侈日甚用兵不息賦斂愈急闗東連¶
　年水旱州縣不以實聞百姓流殍無所控訴相聚為¶
　盗所在蜂起州縣兵少人不習戰毎與盗遇官軍多¶
　敗是歳王仙芝聚衆數千人起于長垣(漢縣今屬/丈名府)¶
(乙/未)二年春正月以高駢為西川節度使¶
　先是南詔宼大渡河遂陷黎州入卭崍闗(在雅州府/榮經縣西)¶
　(寰宇記闗約山據/險控扼蕃夷要害)成都大震驃信遣節度使牛叢書¶
<pb:KR2b0037_WYG_061-58a>¶
　云欲入見天子靣訢寃抑今假道貴府留止數日叢¶
　素懦怯欲許之楊慶復以為不可斬使者留二人遣¶
　還授以書詈辱之蠻兵乃退詔高駢詣西川制置蠻¶
　事尋以為節度使駢至劍州先遣使開成都門或諌¶
　曰蠻寇逼近萬一豨突奈何駢曰蠻聞我來逃竄不¶
　暇何敢輙犯成都今春氣向暖數十萬人藴積城中¶
　將成癘疫不可緩也使者至縱民出城各復常業民¶
　大悦蠻方攻雅州聞之遣使請和引去駢發兵追至¶
<pb:KR2b0037_WYG_061-58b>¶
　大渡河殺獲甚衆擒其酋長數十人修復卭崍闗大¶
　渡河諸城栅各置兵數千戍之自是蠻不復入宼(蠻/之)¶
　(宼大渡河也防河兵馬使黄景復再戰再勝會蠻發/國中兵繼至景復力戰無救軍遂潰至是高駢責景)¶
　(復失守斬之楊慶復所募突將以守成都功優給右/職駢悉令納牒停其廩給突將皆憤怨駢好妖術每)¶
　(發兵焚紙畫人馬散小豆曰蜀人懦怯今遣元女助/兵軍士耻之駢又停省吏官刑罰嚴酷由是突將因)¶
　(之作亂大譟入府駢走匿厠間監軍遣人招諭許復/職名廩給乃肯還營駢牓謝突將而隂籍其名尋使)¶
　(人掩捕殺之老㓜/無遺死數千人)¶
以田令孜(蜀人本/姓陳氏)為中尉¶
<pb:KR2b0037_WYG_061-59a>¶
　上之為普王也小馬坊使田令孜有寵及即位使知¶
　樞密遂擢為中尉上專事遊戱政事一委令孜呼為¶
　呵父令孜頗讀書多巧數納賄除官不復闗白毎見¶
　常自備果食與上對飲㗖上與内園小兒狎昵賞賜¶
　動以萬計府庫空竭令孜説上籍兩市啇貨悉輸内¶
　庫有陳訴者付京兆尹杖殺之宰相下鉗口不敢言¶
浙西鎭遏使王郢作亂¶
　先是趙隠出鎭浙西(在元年/二月)鎭遏使王郢等有戰功¶
<pb:KR2b0037_WYG_061-59b>¶
　隠賞以職名而不給衣糧郢等遂刦庫兵作亂收衆¶
　萬人攻陷蘇常州泛江入海轉掠二浙南及福建大¶
　為人患(後裴璩為浙西節度使密招郢黨降之散其/徒六七千人郢収餘衆走明州鎮遏使劉巨)¶
　(容射殺之餘黨皆平州裴璩/諝從曽孫劉臣容徐  人)¶
夏五月同平章事蕭倣卒六月以李蔚(字茂休/隴西人)同平章¶
事¶
　時天下盗起宦官持兵柄倣以鯁直見忌及卒蔚代¶
　之¶
<pb:KR2b0037_WYG_061-60a>¶
王仙芝陷濮曹州寃句(漢縣金廢故城在/今曹州府荷澤縣)人黄巢聚衆¶
應之¶
　仙芝及其黨尚君長攻陷濮曹州天平節度使薛崇¶
　出兵撃之不利寃句人黄巢善騎射喜任俠麄渉書¶
　傳屢舉進士不第遂與仙芝共販私鹽至是聚衆應¶
　之攻剽州縣民之困于厚歛者爭歸之數月之間衆¶
　至數萬¶
秋七月大蝗¶
<pb:KR2b0037_WYG_061-60b>¶
　飛蝗蔽日所過赤地京兆尹楊知至(汝士/之子)奏蝗不食¶
　稼皆抱荆棘而死宰相以下皆賀¶
冬十月貶董禹為桞州司馬¶
　右補闕董禹諫上遊畋撃毬上賜金帛以褒之邠寧¶
　節度使李侃奏為假父求贈官(侃為宦/者假子)禹上疏論之¶
　語侵宦官樞密使楊復恭(本姓林氏為/楊欽義養孫)等訴于上遂¶
　坐貶¶
十二月以宋威為諸道行營招討使¶
<pb:KR2b0037_WYG_061-61a>¶
　王仙芝宼沂州平盧節度使宋威請帥兵討之故有¶
　是命仍詔諸道兵並取處分¶
(丙/申)三年春正月天平軍亂詔本軍宣慰之¶
　天平軍遣將士張晏等救沂州還聞北境有盗使留¶
　扞禦晏等不從諠譟趣府都將張思恭出城慰諭然¶
　後定詔本軍宣慰無得窮詰(胡三省曰唐自中葉以/來姑息藩鎮至其末也)¶
　(姑息亂軍遂陵/夷以至于亡)¶
二月令天下鄉材各置弓刀鼓板以備羣盗¶
<pb:KR2b0037_WYG_061-61b>¶
三月崔彦昭罷以王鐸同平章事¶
　彦昭罷為太子太傅鄭畋數推鐸遂以左僕射復相¶
夏五月以李可舉為盧龍節度使¶
　初可舉父茂勲(囘鶻阿布思之裔/以軍功賜姓名)逐張公素而代之¶
　至是茂勲致仕請以軍授可舉從之¶
六月雄州(唐置後廢故城/在寜夏府靈州)地震裂水涌出¶
　壊公城及公私廬舍皆盡¶
秋七月宋威撃王仙芝于沂州大破之¶
<pb:KR2b0037_WYG_061-62a>¶
　宋威撃王仙芝大破之仙芝亡去威奏仙芝已死縱¶
　遣諸道兵百官皆入賀居二日州縣奏仙芝尚在攻¶
　剽如故時兵始休詔復發之士皆憤怨思亂(仙芝尋/陷汝州)¶
　(又陷陽武鄭/州後攻唐鄧)¶
諂忠武節度使崔安潛(字進之/慎由弟)發兵討仙芝¶
九月乙亥朔日食¶
冬十二月王仙芝宼淮南諸州¶
　鄭畋上言自沂州奏㨗之後仙芝愈肆猖狂屠䧟五¶
<pb:KR2b0037_WYG_061-62b>¶
　六州瘡痍數千里宋威衰病殊無進討之意曽元裕¶
　望風退縮崔安潛威望過人張自勉驍勇良將宮苑¶
　使李琢西平王晟之孫嚴而有勇請以安潛為行營¶
　都統琢為詔討使代威自勉為副使代元裕上頗采¶
　其言¶
以王仙芝為神策押牙不受¶
　王仙芝攻蘄州以書與刺史裴渥約歛兵不戰渥許¶
　為之奏官開城延仙芝及黄巢輩入置酒厚贈之表¶
<pb:KR2b0037_WYG_061-63a>¶
　陳其狀詔以仙芝為左神策軍押牙仙芝大喜黄巢¶
　以官不及已大怒曰始者共立大誓横行天下今獨¶
　取官而去使此五千人衆安所歸乎因毆仙芝傷首¶
　其衆諠譁不已仙芝遂不受大掠蘄州分其軍三千¶
　餘人從仙芝及尚君長二千餘人從巢分道而去¶
(丁/酉)四年春二月南詔酋龍死子法立請和許之¶
　酋龍為邉患殆二十年及是死子法立好畋獵酣飲¶
　委國事于大臣嶺南西道節度使辛讜奏南詔請和¶
<pb:KR2b0037_WYG_061-63b>¶
　且言諸道兵戍邕州歳乆餽餉疲弊請許其和使嬴¶
　瘵息肩詔許之但留荆南宣歙數軍餘减六七(先是/高駢)¶
　(奏遣僧景仙託遊行入南詔説諭酋龍許以公主妻/之時駢方築成都羅城恐蠻寇驚役又以蠻俗尚浮)¶
　(屠故遣景仙往酋龍□禮之信用其言已而法立請/和親無表但令督夷牒中書請為弟而不稱臣禮部)¶
　(侍郎崔澹等言南詔驕僭無禮高駢不逹大體因一僧/呫蘄卑辭誘致其使若從其請恐垂笑後代也駢上)¶
　(表與澹等辨詔諭解之後辛讜復□攝廵官徐雲䖍/如南詔牒使稱臣奉表貢方物法見雲䖍與抗禮謂)¶
　(曰南詔已與唐約為兄弟不則舅甥何表貢之有雲/䖍曰驃信之先由大唐之命得合六詔為一恩德深)¶
　(厚中間小忿罪在邉鄙今驃信欲修舊好豈可違祖/考之故事乎順祖考孝也事大固義也息戰争仁也)¶
<pb:KR2b0037_WYG_061-64a>¶
　(審名分禮也四者皆令德也可不勉乎驃信待雲䖍/甚厚比還授以木夾二一上中書門下一牒嶺南西)¶
　(道然猶未肯奉表稱貢務崔澹博陵人督爽南詔有/幕爽□爽等官分理諸  其相督之木夾所以夾文)¶
　(書/者)¶
夏四月壬申朔日食¶
秋七月王仙芝黄巢圍宋州¶
　仙芝陷鄂州巢䧟鄆州沂州至是合軍圍宋威于宋¶
　州將軍張自勉將忠武兵三千救之殺賊二千餘人¶
　賊解圍遁去王鐸盧攜欲使自勉以所將兵受宋威¶
<pb:KR2b0037_WYG_061-64b>¶
　節度鄭畋以為威與自勉素有疑忿若在麾下必為¶
　所殺不肯署奏遂皆求罷免不許¶
鹽州作亂逐刺史王承顔詔貶承顔象州(唐置今屬/栁州府)司户¶
　時承顔素有政聲以嚴肅為驕卒所逐朝廷與貪暴¶
　致亂者同貶時人惜之¶
冬十一月王仙芝遣尚君長請降宋威執之以獻斬之¶
　招討副都監楊復光(閩人宦官楊/元价養子)遣人説諭王仙芝¶
　仙芝遣尚君長等請降宋威遣兵刧取以獻奉與戰¶
<pb:KR2b0037_WYG_061-65a>¶
　生擒復光奏君長實降詔御史鞫之竟不能明遂斬¶
　之¶
江州刺史劉秉仁斬賊帥柳彦璋¶
　彦璋王仙芝别將襲䧟江州執刺史陶祥使上表請¶
　降敇以彦璋為將軍令衆散以劉秉仁為刺史彦璋¶
　擁衆剽掠如故至是秉仁乘驛之官單舟入賊水寨¶
　彦璋出不意即迎拜秉仁斬之而散其衆¶
(戊/戌)五年春正月王仙芝宼荆南¶
<pb:KR2b0037_WYG_061-65b>¶
　王仙芝宼荆南節度使楊知温(知至/之兄)不設備賊䧟羅¶
　城知温猶賦詩山南東道節度使李福自將救之時¶
　有沙陀五百在襄陽福與之俱至荆門(唐縣五代高/氏于此置軍)¶
　(元改為州今/屬安陸府)遇賊沙陀縱騎奮撃破之仙芝聞之焚¶
　掠而去死者什三四¶
招討副使曽元裕大破王仙芝于申州詔以為招討使¶
張自勉副之¶
　先是鄭畋與王鐸盧&KR0157;爭論用兵于上前畋不勝退¶
<pb:KR2b0037_WYG_061-66a>¶
　上奏曰自王仙芝俶擾崔安潜首請討之賊不敢犯¶
　其境又以兵授張自勉解宋州圍使江淮漕運流通¶
　不輸宼手今罷自勉而以所將兵七千人𨽻宋威餘¶
　復奏加誣毁若勍宼忽至何以枝梧臣請以四千人¶
　授威餘三千人使自勉將之守衛其境盧攜不以為¶
　然上不能决畋復上言宋威欺㒺朝廷敗衂狼籍宜¶
　正軍法不從至是元裕大敗仙芝殺萬人招降散遣¶
　者亦萬人乃罷威而以元裕為招討使自勉副之¶
<pb:KR2b0037_WYG_061-66b>¶
大同軍亂殺防禦使段文楚推李克用為留後¶
　振武節度使李國昌之子克用為沙沱副兵馬使戍¶
　蔚州時河南盗賊蜂起雲州沙陀兵馬使李盡忠與¶
　牙將康君立(興唐/人)薛志勤(即薛鐵山/奉誠人)程懐信李存璋¶
　(字徳璜/雲州人)等謀曰今天下大亂朝廷號令不復行于四¶
　方此乃英雄立功名取富貴之秋也李振武功大官¶
　高名聞天下其子勇冠諸軍若輔以舉事代北不足¶
　平也衆以為然㑹代北薦饑漕運不繼防禦使段文¶
<pb:KR2b0037_WYG_061-67a>¶
　楚頗减軍士衣米軍士怨怒盡忠遣君立潛詣蔚州¶
　説克用起兵除文楚而代之克用曰吾父在振武俟¶
　我禀之君立曰今機事已泄緩則生變于是盡忠夜¶
　執文楚繋獄克用率其衆趣雲州行收兵衆且萬人¶
　盡忠送符印請克用為留後而殺文楚克用遂入府¶
　視事表求敇命朝廷不許國昌上言請速除防禦使¶
　若克用違命臣請帥本道兵討之終不愛一子以負¶
　國家朝廷乃以盧簡方為防禦使詔國昌語克用令¶
<pb:KR2b0037_WYG_061-67b>¶
　迎候如常儀除克用官必令稱愜(李克用/始此)¶
二月曽元裕大破王仙芝于黄梅(隋縣今屬/黄州府)斬之¶
　元裕大破仙芝殺五萬餘人斬仙芝首傳京師餘黨¶
　散去¶
黄巢自稱衝天大將軍陷沂濮掠宋汴¶
　巢方攻亳州未下尚讓帥仙芝餘衆歸之推巢號衝¶
　天大將軍(改元/王覇)署官屬攻陷沂濮掠宋汴(尋又陷䖍/吉饒信等)¶
　(州州信州今廣信府是唐置/䖍  吉州饒州注俱見前)¶
<pb:KR2b0037_WYG_061-68a>¶
夏四月以李國昌為大同節度使國昌不奉詔¶
　朝廷以克用據雲中以李國昌為大同節度使以為¶
　克用必無以拒也國昌欲父子并據兩鎭得制書毁¶
　之殺監軍與克用合兵進撃寕武(軍名今寕/武府是)及岢嵐¶
　軍(今太原府/岢嵐州是)¶
詔河南貨啇税富人錢穀除官有差¶
　詔以東都軍儲不足貸啇旅富人錢榖以供數月之¶
　費仍以空名告身賜之時連歳旱蝗宼盗充斥耕桑¶
<pb:KR2b0037_WYG_061-68b>¶
　半廢租賦不足故有是命¶
五月鄭畋盧&KR0157;罷¶
　鄭畋盧&KR0157;議南詔事(時南詔遣/使請和)&KR0157;欲和親畋不可&KR0157;¶
　怒拂衣起袂罥硯墮地破之上聞之曰大臣相詬何¶
　以儀型四方遂皆罷之¶
以豆盧瑑(字希眞/河南人)崔沆(字内□/鉉之子)同平章事¶
　是日宣麻大風雷雨㧞樹識者知其不終云(時宰相/有好施)¶
　(者嘗囊錢自随行施匄者毎出襤䄛盈路有朝士以/書規之曰今百姓疲弊寇盗充斥相公宜舉賢任能)¶
<pb:KR2b0037_WYG_061-69a>¶
　(紀綱庻務損不急之□杜私謁之門使/萬物各得其所何必如此行小惠乎)¶
六月以高駢為鎭海節度使¶
　王仙芝餘黨剽掠浙西朝廷以高駢先在天平有威¶
　名仙芝黨多鄆人乃徙駢鎮浙西¶
秋七月黄巢宼宣州入浙東(注見/前)¶
　黄巢宼宣州觀察使王凝(字成庻/翃曽孫)拒之巢攻城不克¶
　乃引兵入浙東開山路七百里攻剽福建諸州¶
冬十月河東昭義合兵討沙陀大敗昭義節度使李鈞¶
<pb:KR2b0037_WYG_061-69b>¶
(業之/子)戰死¶
十二月曹師雄宼掠二浙¶
　王仙芝餘黨曹師雄宼掠二浙杭州募兵使石鏡(鎮/名)¶
　(在臨安縣南以石鏡山/名後改□為衣錦山)都將量昌(臨安/人)等將以討之¶
　臨安人錢鏐(字具/美)以驍勇事昌為兵馬使(錢鏐事/始此)¶
　¶
　¶
御批歴代通鑑輯覽卷六十二¶
