# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:45.765889
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷一百十八
<pb:KR2b0037_WYG_117-1a>¶
　　欽定四庫全書¶
　　御批厯代通鑑輯覽卷一百十八¶
　　　　附明唐桂二王本末(桂王一/)¶
　　(丙/戊)我¶
　　大清¶
世祖章皇帝順治三年冬十一月故明兵部尚書丁魁楚兵部¶
　　侍郎瞿式耜等以桂王由榔(明神宗孫桂/王常瀛次子)稱號於肇慶¶
　　　初桂王常瀛卒於梧州長子安仁王由&KR0008;襲封未幾¶
<pb:KR2b0037_WYG_117-1b>¶
　　　病卒由榔當嗣爵㑹唐王聿鍵敗死報至粤中故明¶
　　　總督尚書丁魁楚侍郎瞿式耜廵按御史王化澄與¶
　　　舊臣吕大器李永茂晏日曙湯來賀董天閎朱治&KR0832;¶
　　　周鼎瀚方以智朱容藩林佳鼎程源等議所立乃共¶
　　　推由榔桂太妃王氏曰諸君何患於無君吾兒仁柔¶
　　　願更擇可者魁楚等請益堅遂以十月十四日稱監¶
　　　國于肇慶以魁楚大器式耜並為大學士(魁楚兼戎/政尚書大)¶
　　　(器兼兵部尚書式/耜兼吏部右侍郎)永茂請終制化澄以下進爵有差¶
<pb:KR2b0037_WYG_117-2a>¶
　未幾聞¶
大兵已破贛州司禮太監王坤(即王肇基崇禎朝監餉/宣府大作威福屢為言)¶
　(官所劾福王時奔南亰福王敗復入閩唐王聿鍵/棄不用又入粤事由榔命掌司禮監遂擅政事)倉¶
　卒奉由榔奔梧州式耜等力爭不得時大學士蘇觀¶
　生奉唐王聿鍵命募兵南安亦退入廣州遣職方主¶
　事陳邦彦(字令斌/順徳人)奉表勸進甫入謁而觀生在廣州¶
　别議立唐王聿&KR2045;(事具/後)邦彦不知也夜二鼓由榔召¶
　入舟中魁楚侍語以廣州事邦彦請急還肇慶正大¶
<pb:KR2b0037_WYG_117-2b>¶
　位以繫人心命南雄勍卒取韶制粤東十郡之七而¶
　委其三于唐王代我受敵從而承其敝由榔大悦魁¶
　楚式耜等乃定議迎由榔復還肇慶十一月十八日¶
　遂稱尊號改年永厯以肇慶府署為行宫¶
　　(臣等謹案前代宦官之禍至明最烈始于王振而/極于魏忠賢履霜堅冰其漸已非一日桂王當大)¶
　　(厦既傾親見宗邦淪喪由於閹寺横行尤宜疾首/痛心乃甫稱尊號而即令王坤進掌司禮監干政)¶
　　(擅權倉卒奔梧州以致衆志乖離馴召劉承允之/亂及坤被逐而龎天夀等先後用事諸臣依附朋)¶
　　(黨交争迄入緬而未已在桂王閻劣受制奄竪固/無足怪獨是㭬徒流毒相仍既已覆明宗社即此)¶
<pb:KR2b0037_WYG_117-3a>¶
　　(阽危餘燼而堅持故局雖國亡而其燄未熸禍敗/所鍾遂與明一代相為終始其亦可為歎息痛恨)¶
　　(者/矣)¶
故明大學士蘇觀生等以唐王聿&KR2045;稱號于廣州¶
　丁魁楚等之将立桂王由榔也蘇觀生欲與共事魁¶
　楚素輕之且欲專定䇿功慮其以舊相居已上拒不¶
　與議吕大器亦以其非兩榜叱辱之觀生愠甚適唐¶
　王聿鍵弟聿&KR2045;嗣為唐王者與大學士何吾騶自閩¶
　浮海至南海闗捷先番禺梁朝鍾首倡兄終弟及議¶
<pb:KR2b0037_WYG_117-3b>¶
　觀生遂與吾騶及布政使顧元鏡侍郎王應華曽道¶
　唯總兵林察等擁立聿&KR2045;改年紹武就都司署為行¶
　宫(封觀生建明伯掌兵部事進吾騶等秩擢捷先吏/部尚書旋與元鏡應華道唯並拜東閣大學士分)¶
　(掌諸/部)招海上鄭石馬徐四姓盗授總兵等官與肇慶¶
　相拒時倉猝舉事治宫室服御鹵簿通國奔走夜中¶
　如晝不旬日除官數千冠服皆假之優伶市人傳以¶
　為笑¶
桂王由榔遣兵攻唐王聿&KR2045;不克¶
<pb:KR2b0037_WYG_117-4a>¶
　桂王由榔遣給事中彭燿(順徳/人)主事陳嘉謨齎敕徃¶
　諭唐王聿&KR2045;至廣州以諸王禮見備陳宗支倫序及¶
　監國先後語甚切至因厯詆蘇觀生諸人觀生怒執¶
　燿殺之(嘉謨亦不屈死節燿嘉/謨俱    賜諡  愍)即日發兵攻肇慶以¶
　番禺人陳際泰督師由榔遣兵部右侍郎林佳鼎帥¶
　兵赴三水佳鼎故粤中監司與林察同姓相善察使¶
　羣盜詐降佳鼎信之乘勝追至三山口亂作全師皆¶
　覆佳鼎同僉事夏四敷赴水死(佳鼎四敷俱/  賜諡節愍)時肇慶¶
<pb:KR2b0037_WYG_117-4b>¶
　大震瞿式耜視師峽口以王化澄代佳鼎督師吕大¶
　器辭官入蜀遂以化澄為尚書起李永茂為大學士¶
　未幾亦罷¶
　　(臣等謹案桂王竄跡嶺南據手掌之地勢尤危窘/聿&KR2045;本唐王親弟誼出本支乃當望風瓦解之時)¶
　　(為同室操戈之舉而為之臣者方各挾其主以為/奇貨爭城奪地攻戰逾時此與燕雀處堂何異至)¶
　　(彭燿陳嘉謨等衘命出使抗詞被殺雖律以大義/與疆場致命者有殊乃猶)¶
(念其臨難捐軀不失臣節竟得一例邀/恩賜諡褒錫)¶
(仁至義盡史冊以來/    實所未聞也)¶
<pb:KR2b0037_WYG_117-5a>¶
　十二月我¶
大清兵克廣州獲唐王聿&KR2045;廣東平¶
　　蘇觀生既敗肇慶兵意自得務粉飾為太平事而委¶
　　任闗捷先及梁朝鍾捷先少有才便筆扎朝鍾善談¶
　　論浹旬三遷至祭酒有楊明競(潮州/人)者好為大言詭¶
　　稱精兵滿惠潮間可十萬即特授惠潮巡撫又有梁¶
　　鍙者妄人也觀生才之用為吏科都給事中與明競¶
　　大納賄賂日薦用數十人觀生本乏猷略兼總内外¶
<pb:KR2b0037_WYG_117-5b>¶
　　任益昏瞀招海盗資捍禦其衆白日殺人懸肝腸於¶
　　貴官之門以示威城内外大擾時¶
　大兵由福建趨潮州惠州俱下之長吏皆降附即用其¶
　　印移牒廣州報無警觀生信之是月十五日聿&KR2045;視¶
　　學百僚咸集或報¶
　大兵已逼觀生叱之曰潮州昨尚有報安得遽至此妄¶
　　言惑衆如是者三¶
　大兵已自東門入觀生始召兵摶戰兵精者皆西出倉¶
<pb:KR2b0037_WYG_117-6a>¶
　猝不能集觀生乃自縊死(觀生走梁鍙所問計鍙曰/死爾復何言觀生入東房)¶
　(鍙入西房各拒户自縊觀生慮其詐稍留聼之鍙故/扼其吭氣湧有聲且推几扑地久之寂然觀生信為)¶
　(死遂自縊明日/鍙獻其屍出降)朝鍾及太僕寺卿霍子衡(南海/人)行人¶
　梁萬爵(字天若/番禺人)新城知縣廖翰標(龍門/人)等皆死之(朝/鍾)¶
　(聞變赴池為隣人救出自剄死子衡召三子訓以死/節朝服北向拜又易緋&KR0129;拜家廟先赴井死妾莫氏)¶
　(從之子應蘭應荃應芷及其妻各繼之有小婢見之/亦赴井死萬爵赴水死翰標自縊死  朝鍾萬爵翰)¶
　(標俱/子衡)　　(賜諡節愍/賜諡烈愍)聿&KR2045;方事閲射急易服踰垣匿¶
　王應華家俄縋城走為追騎所獲饋之食不受曰我¶
<pb:KR2b0037_WYG_117-6b>¶
　若飲汝一勺水何以見先人地下投繯而絶(周益遼/等二十)¶
　(四王/俱死)何吾騶及應華等悉降¶
桂王由榔奔梧州¶
　由榔司禮太監王坤用事銓政軍務任意顛例數以¶
　内批授官由榔諸臣爭之不聼給事中劉鼒疏劾坤¶
　幾得罪瞿式耜力救乃免及是聞廣州已破肇慶大¶
　震式耜請駐峽口坤不從以朱治&KR0832;為兩廣總督守¶
　肇慶趣由榔出走以二十二日乘輕舟上西峽遂奔¶
<pb:KR2b0037_WYG_117-7a>¶
　　梧州¶
　我¶
大清兵至順慶流賊張獻忠伏誅其黨孫可望李定國白¶
　文選等潰走川南¶
　　獻忠據成都遣偽将軍分屠各府州縣川中民盡乃¶
　　謀窺西安盡焚成都宫殿廬舍夷其城率衆出川北¶
　　又欲盡殺川兵偽将劉進忠故統川兵聞之率一軍¶
　　逃㑹¶
<pb:KR2b0037_WYG_117-7b>¶
　大兵至漢中進忠來奔乞為鄉𨗳至鹽亭界大霧獻忠¶
　　曉行猝遇¶
　大兵於鳯凰坡中矢墜馬蒲伏積薪下於是¶
　大兵擒獻忠出斬之降及敗死者二三十萬其黨偽平¶
　　東将軍孫可望偽安西将軍李定國偽撫南将軍劉¶
　　文秀偽定北将軍艾能奇偽都督白文選馮雙禮等¶
　　俱潰走川南時故明川中諸将競擁兵自固(督師大/學士王)¶
　　(應熊及王祥在遵義巡撫馬乾副将曽英在重慶監/軍副使范文光及曹勛在洪雅監軍僉事詹天顔在)¶
<pb:KR2b0037_WYG_117-8a>¶
　(松茂譚宏譚詣在夔萬兵部侍郎總督川陜軍務樊/一蘅在納溪居中調度與應熊㑹瀘州尅期並進)¶
　(王祥綦江人馬乾呉縣人范/文光内江人詹天顔龍巖人)重慶曽英兵最强可望¶
　等率殘卒驟至英出不意戰敗死於江(英節愍賜/諡)賊¶
　遂䧟綦江督師大學士王應熊退走永寧山中(尋病/卒於)¶
　(畢節/衛)踰月賊䧟遵義入貴州境¶
大兵追至重慶故明巡撫馬乾敗死(乾忠節賜/諡)遂入遵¶
　義以餉乏旋師王祥等因復取保寧二郡故明總督¶
　侍郎樊一蘅再駐江上為復窺全蜀計乃列上善後¶
<pb:KR2b0037_WYG_117-8b>¶
　事宜及諸将功状於桂王由榔由榔拜一蘅户兵二¶
　部尚書加太子太傅祥等進爵有差¶
(王師臣等謹案孫可望李定國等本張獻忠義子自史/    定蜀即南定滇中旋附桂王受其爵號從前明)¶
　　(各傳牽連附載未為區别臣等恭輯唐桂二王本/末仰荷)¶
(聖明指示以可望定國等身為賊黨其所稱平東安西/    等號皆獻忠偽授自應重加貶絶書賊書偽以正)¶
(聖慈其罪至二王及其臣子荷䝉君則正其稱號臣則/    裁度未可遽從僭偽之例故)¶
(深仁目以原官尺寸權衡具存書法/)¶
(大度等量兩儀彼指瑯琊為僭晉斥梁益為偽朝者豈/    足語於)¶
<pb:KR2b0037_WYG_117-9a>¶
　　　(建中之極/    則乎)¶
　　　(丁/亥)我¶
　　大清¶
世祖章皇帝順治四年春正月我¶
　　大清兵克肇慶桂王由榔奔桂林¶
　　　由榔既西走瞿式耜兼道趨赴由榔已越梧州而西¶
　　大兵自廣州向肇慶總督朱治&KR0832;棄城去由榔走平樂¶
　　大兵入肇慶遣别将徇髙雷二府進取梧州巡撫曹華¶
<pb:KR2b0037_WYG_117-9b>¶
　　　迎降由榔欲走依何騰蛟于湖廣丁魁楚王化澄皆¶
　　　棄由榔去(化澄走潯州魁楚走岑溪輜重多舳艫相/連屬為大将李成棟追獲魁楚遂降成棟)¶
　　　(與有隙録其家數百人殺之魁楚乞一子成/棟笑曰汝身且莫保尚求活人耶并殺之)惟式耜¶
　　　及呉炳(宜興人時為由/榔兵部侍郎)呉貞毓(字元聲宜興人時/為由榔户部尚書)等¶
　　　從乃由平樂抵桂林(湖南副使陳象明以徵餉在廣/西聞廣東地盡失檄調土兵與)¶
　　　(陳邦傅連營東至梧州榕樹潭遇/死之  陳象明字麗南東莞人)　(賜大兵戰敗/  諡烈愍)以¶
　　　吳炳方以智為大學士同式耜入閣辦事(以智/不至)遣使¶
　　　勞何騰蛟趣其兵入衛徵四川文安之(彛陵/人)雲南王¶
<pb:KR2b0037_WYG_117-10a>¶
　　錫兗(祿豐/人)入閣(錫兗以道阻不能/逹安之亦不至)以周堪賡郭都賢¶
　　劉逺生等為六卿丁時魁金堡等為給事中馬吉翔¶
　　掌錦衣衛(吉翔本京師㳺猾夤縁為香山叅将丁魁/楚今獻捷于唐王聿鍵聿鍵喜其應對敏)¶
　　(捷擢為錦衣衛使至是以使忠貞營復命益以柔/媚得由榔意命掌絲綸房事同栗擬遂大用事)¶
　二月我¶
大清兵克平樂桂王由榔奔全州以其大學士瞿式耜留¶
　守桂林¶
　大兵襲平樂克之潯州相繼破由榔大恐㑹武岡鎮将¶
<pb:KR2b0037_WYG_117-10b>¶
　　劉承允以兵至全州王坤請赴之瞿式耜極陳桂林¶
　　形勢請由榔堅守(略言留粤則粤在去粤則粤危我/進一步人亦能進一步我去速一)¶
　　(日人來亦能速一日去/而不守則拱手送矣)由榔不聼自請留守許之進¶
　　文淵閣大學士兼吏兵二部尚書賜劍便宜從事以¶
　　麾下焦璉為總兵(初由榔為張獻忠所執璉率衆攀/城上破械出之由榔病不能行璉)¶
　　(員之以行由榔以此徳璉用破靖/江王功命為叅将至是進總兵)封陳邦傅為思恩¶
　　侯守昭平由榔遂走全州¶
　四川賊孫可望李定國等率衆入貴州¶
<pb:KR2b0037_WYG_117-11a>¶
　　孫可望等率衆入黔故明布政使張耀(字融我/三原人)急言¶
　　於巡撫米夀圖(宛平/人)請發兵民守禦夀圖以衆寡不¶
　　敵難之俄賊衆突至貴陽耀率家丁乘城拒擊興寧¶
　　知縣吳子騏(字九/逵)户部主事劉琯同知楊元瀛等亦¶
　　以鄉兵扼賊賊來益衆子騏等戰敗被執死城遂䧟¶
　　賊執耀説之降耀大罵不屈遂與家屬十三人同見¶
　　殺夀圖出奔沅州(可望等䧟安平僉事曽益拒守力/屈死䧟平壩衛户部郎中譚先哲)¶
　　(寧前兵備參議石聲和俱闔門殉難犯定畨州鄉官/顧人龍率士民拒守殺賊甚衆城破大罵而死  張)¶
<pb:KR2b0037_WYG_117-11b>¶
　　(耀楊元賜諡忠烈吳子騏譚先哲諡節賜諡烈愍劉/琯    瀛曽益石聲和俱    賜    愍顧人龍)¶
　　(忠賜祀/  義祠)¶
　三月我¶
大清兵攻桂林¶
　　由榔既出奔桂林危甚其總督侍郎朱盛濃走靈川¶
　　巡撫御史辜延泰走融縣布政使朱盛&KR0008;副使楊垂¶
　　雲桂林知府王惠卿以下皆遁惟瞿式耜與通判鄭¶
　　國藩縣丞李世榮及都司林應昌李當瑞沈煌在焉¶
<pb:KR2b0037_WYG_117-12a>¶
　由榔令兵部右侍郎丁元華代盛濃御史魯可藻代¶
　延泰未赴而¶
大兵已薄桂林以騎數十直入文昌門登城樓瞰式耜¶
　公署式耜即令焦璉拒戰甚力而身立矢石中與士¶
　卒同甘苦積雨城壞吏士無人色式耜督城守自如¶
　故人無叛志援兵索餉而譁式耜括庫不足妻邵捐¶
　簪珥佐之既而劉承允所遣援桂兵五千人在城與¶
　璉兵主客不和擊傷璉大掠城中而去璉兵亦出城¶
<pb:KR2b0037_WYG_117-12b>¶
　赴黄沙鎮城幾破者數矣㑹¶
大兵東還桂林始獲全¶
四川賊孫可望李定國等率衆入雲南¶
　先是雲南土官沙定洲(王弄山長官/司沙源之子)作亂逐故明黔¶
　國公沐天波(黔寜王沐英裔孫以/總兵官世鎮雲南)盤踞㑹城傳檄州¶
　縣全滇震動天波走楚雄巡撫吳兆元不能制許為¶
　奏請鎮滇定洲遂西追天波分巡金滄副使楊畏知¶
　(寳雞/人)説天波走永昌而已以楚雄當定洲定洲至畏¶
<pb:KR2b0037_WYG_117-13a>¶
　知紿與結盟而乘間清野繕堞徵鄰境援兵姚安景¶
　東俱響應定洲聞之不敢至永昌還攻楚雄不能下¶
　畏知伺賊懈輒出擊殺傷甚多定洲築長圍困之迄¶
　不能下至是孫可望等聞滇亂兼程趨滇稱黔國焦¶
　夫人弟來復仇(定洲之亂天波母妻皆走城北/自焚死故可望假復仇為名)民久¶
　困沙兵喜其來迎之定洲解楚雄圍去禦於草泥闗¶
　大敗遁歸阿迷可望破曲靖及交水俱屠之(巡按雲/南御史)¶
　(羅國瓛方按部曲靖與知府焦潤生俱被執可望欲/降之國瓛不屈擕至昆明自焚死潤生亦不屈死都)¶
<pb:KR2b0037_WYG_117-13b>¶
　(司經厯徐道興方署師宗州事集士民固守及賊入/署道興大罵賊令出迎其将道興擲酒盃擊之罵不)¶
　(絶口遂被殺興羅國瓛嘉定州人焦潤生上元人修/撰竑子徐道  睢州人國瓛    賜諡忠烈潤生)¶
　　(賜諡節愍道興/  賜諡烈愍)賊遂由陸涼宜良入雲南城(右僉/都御)¶
　(史朱夀琳以桂王由榔命募兵雲南可望至夀琳知/不免張麾盖徃見之行三揖禮曰謝将軍不殺不掠)¶
　(之恩可望脅之降不從繫他所使人誘以官亦不從/從容題詩於壁或以詩報可望遂遇害  夀琳魯府)¶
　(宗室家兗州/  賜諡節愍)　分遣李定國徇迤東諸府而自與劉¶
　文秀等率兵西出畏知禦於啟明橋兵敗投水不死¶
　踞而罵可望下馬慰之曰聞公名久吾為討賊來公¶
<pb:KR2b0037_WYG_117-14a>¶
　能共事相與匡扶明室非有他也畏知瞪目視之曰¶
　紿我爾可望曰不信當折矢誓畏知因要以三事不¶
　用獻忠偽號不殺百姓不擄婦女可望皆許諾乃與¶
　至楚雄略定大理諸郡使文秀至永昌迎天波歸(時/永)¶
　(昌推官王運開攝監司事通判劉廷標攝府事方發/兵守瀾滄而天波已降可望諭兩人以印徃兩人堅)¶
　(不予永昌士民聞賊所至屠戮泣請納欵紓禍兩人/慰遣之既去兩人相謂曰衆情如此吾軰惟一死自)¶
　(靖爾是夕運開先自經廷標聞之曰我老當先死王/公乃先我耶遂沐浴賦詩三章亦自經可望等重兩)¶
　(人死節求其後或以運開弟運閎對即聘之行至潞/江謂其僕曰吾兄弟可異趣耶吾死若收吾骨與兄)¶
<pb:KR2b0037_WYG_117-14b>¶
　(合葬遂躍入江死賜運開字子朗夾江人廷標字霞/起上杭人俱      諡節愍運閎    賜祀忠義祠)¶
　而定國之徇臨安者與定洲部目李阿楚力戰破其¶
　城殺城中官民七萬八千餘人盡掠子女而囘所過¶
　無不屠滅(姚安䧟姚州知州何思舉人席上珍不屈/死舉人金世鼎自殺晉寧陷知州冷陽春)¶
　(殉節死舉人叚伯美諸生余繼善耿希哲助陽春城/守亦殉難呈貢䧟知縣夏祖訓死之富民䧟貢生李)¶
　(開方率妻子同死其友諸生王朝賀掩埋訖即自經/在籍知縣陳昌裔不受偽職為賊杖死兵科給事中)¶
　(廖履亨楚雄舉人杜天禎亦先後死之裔冷陽春石/阡人夏祖訓嘉興人何思夏祖訓陳昌  廖履亨俱)¶
　(愍席賜諡節愍冷陽春祀忠賜諡烈/    上珍等俱    賜    義祠)於是迤西八府¶
<pb:KR2b0037_WYG_117-15a>¶
　　以畏知在軍得保全而迤東之殺與獻忠同慘可望¶
　　遂據雲南(後二年可望復遣定國攻定洲既至㑹定/洲土目楊嘉者方迎定洲就其營宴定國)¶
　　(偵得之率兵圍營相拒數日乃出降遂械定洲及其/妻萬氏數百人囘雲南剝其皮市中萬氏本江西寄)¶
　　(籍女滛而狡先為阿迷土官普名/聲妻後改嫁定洲遂併有其地云)¶
　我¶
大清兵克長沙¶
　　始唐王聿鍵既死故明總督何騰蛟在湘陰厲兵保¶
　　境如平時桂王由榔進騰蛟武英殿大學士加太子¶
<pb:KR2b0037_WYG_117-15b>¶
　　太保至是平南大将軍恭順王孔有徳等帥師下湖¶
　　南桂王總兵王進才故守益陽聞之退保長沙與狼¶
　　兵将覃遇春鬨揚言乏餉大掠而去并及湘陰¶
　大兵進逼長沙進才走湖北騰蛟不能守單騎走衡州¶
　　湖南巡撫章曠亦走寳慶¶
　大兵遂克長沙湘陰(先是劉承允受騰蛟節制騰蛟以/藤溪之㨗請加郝永忠援勦左将)¶
　　(軍張先璧援勦右将軍承允怒及長沙既失承允遂/奏解騰蛟兵柄召之入朝先璧奏劾承允專擅騰蛟)¶
　　(反和解之㑹聞先璧提兵至寳慶承/允懼又請命騰蛟督諸鎮兵駐衡州)¶
<pb:KR2b0037_WYG_117-16a>¶
夏四月桂王由榔為其将劉承允劫遷於武岡州¶
　由榔之至全州也劉承允迎奉頗如禮既而跋扈不¶
　可制逐司禮監王坤於永州矯由榔命晉已爵為安¶
　國公總督戎政賜尚方劍封其弟承永武岡伯錦衣¶
　指揮馬吉翔文安伯郭承昊太和伯嚴雲從清江伯¶
　御史毛夀登爭之吉翔怒激承允脅由榔杖夀登及¶
　劉湘客吳徳藻萬六吉於牙門外承允又力為申救¶
　得免皆奪職六部九卿科道頌承允功徳者章無虚¶
<pb:KR2b0037_WYG_117-16b>¶
　日至是聞¶
大兵将至承允揚言瞿式耜已通降欵逼由榔即日發¶
　全州移居武岡改曰奉天府張先璧欲與承允為難¶
　伏兵邀於路由榔甫渡河浮橋㫁獲免先璧遂大掠¶
　新寧承允請敇諭解久之始去自是由榔政事皆决¶
　於承允矣¶
桂王由榔遣兵犯荆州敗走¶
　由榔令李赤心等攻荆州月餘¶
<pb:KR2b0037_WYG_117-17a>¶
大兵來援赤心等大敗步走入蜀數日不得食乃㪚入¶
　施州衛聲言就食湖南劉承允懼為赤心所倂計非¶
　堵允錫不能禦乃加允錫東閣大學士封光化伯賜¶
　劍便宜行事允錫疏請得給空勅鑄印頒賜秦中舉¶
　兵者時頗議其專¶
桂王由榔兵科給事中陳邦彦以兵犯廣州敗走¶
　初邦彦見桂王由榔於肇慶擢兵部給事中遣齎勅¶
　還諭蘇觀生邦彦聞使臣彭燿被殺遂變姓名入髙¶
<pb:KR2b0037_WYG_117-17b>¶
　明山中及¶
大兵已定廣州列城悉下邦彦乃潛謀起兵有余龍者¶
　本萬元吉所募兵未行而贛州失龍等千餘人無所¶
　歸聚甘竹灘為盜他潰卒多附至二萬餘人桂王總¶
　督朱治&KR0832;招降之未幾譟歸而唐王所置廣西巡撫¶
　張家玉(字元子/東莞人)亦與舉人韓如璜結鄉兵陷東莞城¶
　籍前尚書李覺斯等貲以犒士奉表桂王由榔由榔¶
　進家玉兵部尚書尋為¶
<pb:KR2b0037_WYG_117-18a>¶
大兵擊敗如璜戰死家玉走西鄉(家玉祖母陳母黎妹/石寳俱赴水死妻彭)¶
　(被執不/屈死)邦彦見粤西危急説龍乘間圍廣州而已發¶
　髙明兵由海道入珠江與龍㑹且移家玉書曰桂林¶
　累卵但得牽制毋西潯平間可完葺是我致力於此¶
　而收功於彼也家玉以為然邦彦遂與龍聫兵犯廣¶
　州圍其城龍卒故無紀律¶
大兵自桂林還救揚言取甘竹灘龍等顧其家輒退邦¶
　彦亦却歸(大兵以廣州之圍謀出邦彦求其家獲妾/何氏及二子厚遇之為書招邦彦邦彦判)¶
<pb:KR2b0037_WYG_117-18b>¶
　(書尾曰妾辱之子殺之/身為忠臣義不顧妻子)既乃遣門人馬應芳㑹龍軍¶
　䧟順徳無何¶
大兵至龍戰敗應芳被執赴水死龍再戰黄連江亦敗¶
　歿¶
大兵攻家玉於新安(時西鄉大豪陳文豹奉家玉䧟新/安襲東莞    大兵至家玉敗走)¶
　(鐵岡文豹等皆死李覺斯怨家玉甚發其先壟毁其/家廟盡滅家玉族市井為墟家玉過故里號哭而去)¶
　(道得衆數千復䧟龍門博羅連/平長寧歸善諸州縣還屯博羅)邦彦乃棄髙明收餘¶
　衆徇下江門據之¶
<pb:KR2b0037_WYG_117-19a>¶
　五月我¶
大清兵克衡州¶
　　故明總督盧鼎方從何騰蛟駐衡州而張先璧兵突¶
　　至大掠鼎不能抗走永州先璧遂挾騰蛟走祁陽又¶
　　間道走辰州騰蛟脱還走永州甫至鼎部将復大掠¶
　　鼎走道州騰蛟與督餉侍郎嚴起恒(浙江山/陰人)走白牙¶
　　市¶
　大兵遂克衡州初騰蛟建十三鎮以衛長沙(黄朝宣張/先璧劉承)¶
<pb:KR2b0037_WYG_117-19b>¶
　　(允李赤心郝永忠袁宗第王進才董英馬進忠馬士/秀曹志建王允成盧鼎皆開鎮湖南北故時稱十三)¶
　　(鎮大扺李自成餘黨/及左良玉舊将也)至是皆自為盗賊衡州守将黄¶
　　朝宣來降¶
　大兵數其罪支解之逺近大快尋進克永州以一知府¶
　　守之故明副将周金湯(莆田/人)知城内虚夜鼓譟而登¶
　　知府出走金湯復䧟永州¶
　魯王以海遣兵犯崇明¶
　　以海既航海走南澳復走長垣以熊汝霖為大學士¶
<pb:KR2b0037_WYG_117-20a>¶
　封鄭彩建國公鄭遵謙義興侯張名振定西侯阮進¶
　蕩湖伯遣兵犯海口鎮東據之連陷海澄漳浦諸縣¶
　王師旋復漳浦以海所置知縣洪有文死之至是遣¶
　其總督水師兵部右侍郎沈廷揚(字季明/崇明人)率舟師北¶
　窺崇明抵福山次鹿苑夜分&KR0275;風大作舟膠於沙為¶
大兵所執諭之降不從戮死(洪有文/沈廷揚)　　(賜諡節愍/賜諡忠節)¶
六月桂王由榔召其督師大學士何騰蛟入武岡尋遣¶
　還騰蛟在白牙由榔宻遣中使告以劉承允專恣罪¶
<pb:KR2b0037_WYG_117-20b>¶
　令入武岡除之騰蛟乃以兵事屬章曠而走謁由榔¶
　於武岡由榔及其太妃皆召見承允由小校以騰蛟¶
　薦至大将稱門生已漸倨騰蛟在長沙徵其兵承允¶
　大怒言先調黄朝宣張先璧軍皆章曠親行今乃折¶
　箠使我遂馳至黎平執騰蛟子索餉數萬子走訢騰¶
　蛟騰蛟遣曠行承允乃至騰蛟為請於由榔得封伯¶
　且與為姻承允益驕至是忌騰蛟出已上欲奪其權¶
　請用為户部尚書專領餉務由榔不許由榔召騰蛟¶
<pb:KR2b0037_WYG_117-21a>¶
　圖承允騰蛟固無如承允何也騰蛟無兵由榔命以¶
　雲南援将趙印選胡一青兵𨽻之及辭還賜銀幣命¶
　羣臣郊餞承允伏千騎襲騰蛟印選卒力戰盡殱之¶
　騰蛟乃還駐白牙(章曠移駐永州見諸大将/擁兵聞警輒走抑鬰而卒)¶
　　(臣等謹案明季督撫姑息将校結為師生互相黨/庇以致軍法玩墮劉承允因何騰蛟薦亦稱門生)¶
　　(其後跋扈反噬而騰蛟竞不能制盖積弊相沿雖/騰蛟之忠藎有所不免終至召侮長奸亦可知錮)¶
　　(習之入人/者深也)¶
秋七月桂王由榔遣兵䧟平樂梧州諸郡¶
<pb:KR2b0037_WYG_117-21b>¶
　由榔大學士瞿式耜遣總兵焦璉連取陽朔及平樂¶
　陳邦傅由賓州取潯合兵䧟梧州於是廣西全省地¶
　復為由榔所據由榔封式耜臨桂伯璉新興伯式耜¶
　請由榔返全州又請還桂林皆不許¶
魯王以海以兵犯福州敗走¶
　以海遣兵犯漳州復率鄭彩阮進等犯福州敗還旋¶
　襲據連江進䧟長樂永福羅原寧徳諸縣¶
八月我¶
<pb:KR2b0037_WYG_117-22a>¶
大清兵克武岡桂王由榔奔栁州¶
　　時¶
　大兵克常徳寳慶直趨武岡城外馬吉翔挾由榔倉猝¶
　　走靖州命其大學士吳炳分道䕶由榔世子走城步¶
　　吏部主事侯偉時(公安/人)從之既至城已為¶
　大兵所破遂就執(炳至衡州不食自盡於湘山寺偉時/亦死之炳    賜諡忠節偉時)¶
　　(賜諡/烈愍)劉承允以武岡降叅将謝復榮戰死兵部尚書¶
　　傅作霖冠帶坐堂上承允力勸之降不從戮死(作霖/妾鄭)¶
<pb:KR2b0037_WYG_117-22b>¶
　　(有殊色就執驅之過橋躍入水中死節復/榮    賜諡烈愍作霖    賜諡忠)由榔遂自¶
　　靖州奔栁州道出古泥總兵侯性太監龎天夀率舟¶
　　師迎由榔㑹天雨眷屬内豎狼籍泥淖中饑餓無人¶
　　色性供張儲峙皆備由榔喜封性商邱伯以天夀掌¶
　　司禮監時從官皆不至隨行者惟馬吉翔各部諸司¶
　　事皆吉翔一人掌之由榔進吉翔爵為侯¶
　桂王由榔東閣大學士陳子壮以兵犯廣州敗死¶
　　子壮家居九江村桂王由榔稱號授為東閣大學士¶
<pb:KR2b0037_WYG_117-23a>¶
　兼兵部尚書總督廣東福建江西湖廣軍務㑹¶
大兵入廣東子壮止不行及張家玉陳邦彦與新㑹王¶
　興潮陽賴其肖等先後舉兵子壮亦以是月聚兵九¶
　江村兵多蜑户畨鬼善戰乃與邦彦約共攻廣州結¶
　故指揮使楊可觀為内應子壮先至駐五羊驛事洩¶
　可觀等死将引退邦彦軍亦至謀伏兵禺珠洲側伺¶
大兵還救㑹城而縱火以焚舟子壮如其計果焚舟數¶
　十¶
<pb:KR2b0037_WYG_117-23b>¶
大兵引而西邦彦尾之㑹日暮子壮不能辨旗幟疑皆¶
大兵也陣動¶
大兵順風追擊遂大潰子壮走還九江村長子上庸陣¶
　歿邦彦奔三水㑹故御史麥而炫(字章闇/髙明人)䧟髙明迎¶
　子壮以故主事朱實蓮(字子潔/南海人)攝縣事而清逺指揮¶
　白常燦亦以城迎邦彦與諸生朱學熙嬰城固守邦¶
　彦自起兵日一食夜則坐而假寐與其下同勞苦故¶
　軍最强嘗分兵救諸營之敗者至是精鋭盡喪外無¶
<pb:KR2b0037_WYG_117-24a>¶
　　援軍越數日城破常燦死邦彦率數十人巷戰肩受¶
　　三刃不死走朱氏園見學熙縊拜哭之旋就執饋之¶
　　食不食繫獄五日就戮死髙明亦破實蓮戰死子壮¶
　　而炫俱執至廣州不降磔死(時張家玉走龍門復募/兵萬餘人分為龍虎犀)¶
　　(象四營攻據増城倚深大兵步騎萬餘進擊家玉三/分其兵犄角相救    溪髙崖自固大戰十日力竭)¶
　　(而敗被圍數重諸将請潰圍出家玉歎曰矢盡砲裂/欲戰無具将傷卒斃欲戰無人烏用徘徊不决以頸)¶
　　(血濺敵人手哉因徧拜諸将自投野塘中以死而陳/子壮    賜諡忠簡陳邦彦    賜諡忠烈麥  炫)¶
　　(朱實蓮白常燦俱初節賜諡烈愍張家玉/以甲申出謁闖賊    有虧廷議不予諡)¶
<pb:KR2b0037_WYG_117-24b>¶
　我¶
大清兵克永州¶
　　時¶
　大兵盡定湖南地何騰蛟趙印選胡一青奔還桂林嚴¶
　　起恒劉湘客等亦至城中止焦璉軍騰蛟率諸将助¶
　　守而南安侯郝永忠忽擁衆萬餘至與璉兵欲鬬㑹¶
　　宜章伯盧鼎兵亦至騰蛟為調劑桂林以安乃與瞿¶
　　式耜議遣璉永忠鼎印選一青分扼興安靈川永寧¶
<pb:KR2b0037_WYG_117-25a>¶
　義寧諸州縣使各自為守¶
九月桂王由榔奔象州¶
　初狼兵将覃遇春率衆滛掠瞿式耜召至桂林斬之¶
　由榔之走栁州也遇春妻子迎訴由榔復以其子鳴¶
　珂為總兵領父部曲至是鳴珂聲言復仇與栁州守¶
　道龍文明相攻殺文明走鳴珂大掠城中矢及由榔¶
　舟由榔南走象州¶
冬十月魯王以海遣兵䧟福寧州¶
<pb:KR2b0037_WYG_117-25b>¶
　唐王聿鍵舊将凃登華守福寧以海遣其大學士劉¶
　中藻攻之登華欲降疑未决曰海上豈有天子舟中¶
　豈有國公錢肅樂致書曰将軍獨不聞南宋之末二¶
　帝並在海上張陸並在舟中乎登華遂以城附於以¶
　海以海復遣其兵部右侍郎林汝翥(字大葳/福清人)文選員¶
　外郎林垐(字子野汝/翥同邑人)以鄉兵犯福清戰敗垐殁於陣¶
　汝翥就執諭降不從繋之吞金屑而死(汝翥節垐賜/諡忠)¶
　(烈賜諡/  愍)¶
<pb:KR2b0037_WYG_117-26a>¶
　　　(臣等謹案魯王竄身海外以視唐桂二王之在閩/滇流離更甚其臣如林汝翥林垐等烏合逋逃旋)¶
　(褒録沒行陣亦非瞿式耜等可比乃易名鉅典並荷/)¶
　(曠蕩隆施實從古/    所未有也)¶
　我¶
大清兵克黎平¶
　　故明總兵蕭曠本武昌諸生為劉承允偏禆何騰蛟¶
　　令管黎平㕘将事及承允降令降将陳友龍招曠曠¶
　　不從已而城破曠死之友龍遂盡劫騰蛟眷屬以去¶
<pb:KR2b0037_WYG_117-26b>¶
　　(曠烈愍賜/諡)¶
　十一月我¶
大清兵克沅州¶
　　故明貴州巡撫米夀圖死之(夀圖忠節/賜諡)偏沅巡撫傅¶
　　上瑞出降踰年與劉承允並誅死¶
　我¶
大清兵攻全州¶
　大兵既定湖南進攻全州灌陽何騰蛟率焦璉郝永忠¶
<pb:KR2b0037_WYG_117-27a>¶
　　盧鼎趙印選胡一青等五将合力守拒大戰全州城¶
　　下㑹¶
　大兵解圍去桂王由榔以為騰蛟等功加騰蛟太師與¶
　　焦璉並進爵為侯封趙印選新寧伯胡一青興寧伯¶
　我¶
大清兵克梧州¶
　　故明總兵陳邦傅在梧州遣舟師将犯肇慶遇¶
　大兵㳺騎輙驚潰¶
<pb:KR2b0037_WYG_117-27b>¶
　大兵泝流追擊徑上梧州邦傅不知所為急遁還潯州¶
　大兵遂入梧州¶
　十二月桂王由榔還桂林¶
　　由榔在象州聞梧州復破欲走南寧瞿式耜等力爭¶
　　乃以是月初五日還桂林以嚴起恒為大學士與式¶
　　耜王化澄同入直何騰蛟仍出督師¶
　我¶
大清兵克全州¶
<pb:KR2b0037_WYG_117-28a>¶
　郝永忠駐全州有言陳邦傅将襲其輜重之在㑹城¶
　者永忠即撤兵馳還桂林盧鼎從之焦璉不知其故¶
　亦倉皇走平樂人情危駭守全諸将議遣使請降監¶
　軍御史周震力爭不可衆怒曵出斬之(震忠節賜/諡)全州¶
　鎮道遂舉城來附¶
　¶
　¶
　¶
<pb:KR2b0037_WYG_117-28b>¶
　¶
　¶
　¶
　¶
　¶
　¶
　¶
御批厯代通鑑輯覽卷一百十八¶
