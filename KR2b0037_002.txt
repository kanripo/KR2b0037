# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.175035
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷二
<pb:KR2b0037_WYG_002-1a>¶
欽定四庫全書¶
御批厯代通鑑輯覽卷二¶
夏(起禹丙子至桀甲午凡十七王十四世四百三十九/年其桀之乙未兩繫於夏商之代紀數則屬於商)¶
夏后氏大禹(史記/帝禹)¶
　姒姓顓頊之孫鯀之子生於石紐(譙周蜀本紀禹本/汶山郡廣柔縣人)¶
　(生于石紐廣柔廢縣在今四川茂州汶川縣西北地/有石紐村元和志禹所生處考唐書地理志茂州石)¶
　(泉縣有石紐山石泉今屬龍安府山下有大禹廟/祖傳禹以六月六日生此今以蜀紀元和志為據)長¶
　於西羌(今洮岷松茂/古為西羌)封夏伯故曰伯禹天下宗之故¶
<pb:KR2b0037_WYG_002-1b>¶
　曰大禹¶
(丙/子)元嵗王即位國號夏¶
　王既為衆所歸乃即天子位因所封國為有天下之¶
　號以金徳王¶
都安邑(今山西解州夏縣北有安邑故城禹所/都帝王世紀禹先封陽翟後都安邑)¶
以建寅月為嵗首改載曰嵗¶
　天開于子地闢于丑人生于寅嵗首建寅得人之正¶
　是謂人統(以平旦/為朔)¶
<pb:KR2b0037_WYG_002-2a>¶
　(朱子論語注夏以寅為人正商以丑為地正周以子/為天正然時以作事嵗月自當以人為紀故孔子甞)¶
　(曰吾得夏時焉而/又以告顔子也)¶
色尚黒¶
　牲用元戎事乘驪(馬深/黒色)朝燕服収(冕屬取斂/髪之義)冠而黒¶
　衣¶
封丹朱於唐(即堯初所/封注見前)商均於虞(今河南歸徳/府虞城縣)¶
立貢法¶
　一夫受田五十畝毎夫計其五畝之入以為貢¶
<pb:KR2b0037_WYG_002-2b>¶
建學¶
　國學曰學大學為東序在國中小學為西序在西郊¶
　鄉學曰校¶
養老¶
　養國老於東序養庶老於西序俱以饗禮(體薦不食/爵盈不飲)¶
　(立而不坐以尊卑/為獻數畢而止)¶
作大夏樂¶
　命臯陶為夏籥九成(淮南子夏后氏其樂夏/籥九成  籥樂器也)昭成功也¶
<pb:KR2b0037_WYG_002-3a>¶
定車制¶
　初黄帝作車少昊加牛奚仲(任姓黄帝之後封于薛/是為薛之始祖薛故城)¶
　(在今山東兖/州府滕縣)加馬王乃命仲為車正建綏(讀為𬎼/即干旄)斾(繼/旐)¶
　(曰斾旗/尾也)以别尊卑等級¶
以五聲聽治¶
　掲鐘鼓磬(石音/之噐)鐸(鈴/屬)鞀(與鼗同/小鼓也)五器於庭而銘于簨¶
　簴(横曰簨直曰簴/所以懸樂噐)曰導寡人以道者撾鼓喻以義者¶
　鼓鐘告以事者振鐸語以憂者擊磬有獄訟者揮鞀¶
<pb:KR2b0037_WYG_002-3b>¶
　常曰吾不恐四海之士留於道路恐其留吾門也故¶
　甞一沐三握日中不暇食以禮有道之士焉¶
絶㫖酒¶
　儀狄(人名戰國䇿昔者帝女令儀狄/作酒路史以儀狄為帝女非是)作酒王飲而甘¶
　之曰後世必有以酒亡其國者遂疏儀狄而絶旨酒¶
㑹諸侯于塗山(在今江南鳯陽府懐/逺縣山南有禹㑹村)¶
　承唐虞之盛執玉帛者萬國¶
(丁/丑)二嵗臯陶薨¶
<pb:KR2b0037_WYG_002-4a>¶
　王舉臯陶將授政而臯陶薨封其後于英(今江南六/安州英山)¶
　(縣有古英氏城史記索隠臯/陶之後封此後改為蓼國)六(今六安州/古六國也)¶
舉益為相¶
(戊/寅)三嵗考功¶
(己/夘)四嵗鑄九鼎¶
　王復九州九牧貢金鑄鼎象物使民知神姦入山林¶
　川澤不逢不若用能協于上下以承天休¶
(庚/辰)五嵗廵狩¶
<pb:KR2b0037_WYG_002-4b>¶
　王出見罪人下車問而泣之左右曰罪人不順道君¶
　王何為痛之王曰堯舜之人皆以堯舜之心為心寡¶
　人為君百姓各自以其心為心是以痛之王濟江(注/見)¶
　(前/)黄龍負舟舟人恐王神色不變曰吾受命于天竭¶
　力以勞萬民生性也死命也龍何為者須臾龍俛首¶
　低尾而逝¶
(癸/未)八嵗㑹諸侯于㑹(與檜/同)稽(今浙江紹興府㑹稽縣/以㑹稽山名在縣東南)¶
防風氏(今浙江湖州府武/康縣古防風氏國)後至戮之¶
<pb:KR2b0037_WYG_002-5a>¶
王崩葬㑹稽(大禹陵在/㑹稽山)¶
　王㑹諸侯計功而崩因葬焉命曰㑹稽(㑹稽者/㑹計也)王敏¶
　給克齊其徳不違其仁可親其言可信聲為律身為¶
　度不寳尺璧而貴寸隂聞善言則拜見耕者五耦而¶
　式過十室之邑必下為有秉徳之士存焉是時天下¶
　殷盛公家有三十年之積私家有九載之儲政令流¶
　行百姓親睦王年十四而始用九十三而踐位百嵗¶
　而崩在位八年既崩益避王之子于箕山(在今河南/河南府登)¶
<pb:KR2b0037_WYG_002-5b>¶
　(封/縣)之隂天下不歸益而歸王之子啟乃即天子位¶
后啟¶
　禹娶塗山氏(漢書地理志九江郡當塗應劭曰禹所/娶塗山侯國也  當塗故城在今鳯陽)¶
　(府懐/逺縣)生啓荒度土功過門弗入塗山氏能明訓教啟¶
　化其徳卒成令名(見列/女傳)¶
(甲/申)元嵗諸侯奉嗣子即位¶
　(金氏履祥曰三代以來嗣君皆踰年而穪元與堯舜/禹之間不同故胡氏大紀于啟甲申書元今從之)¶
(乙/酉)二嵗伯益歸政就國¶
<pb:KR2b0037_WYG_002-6a>¶
　後益薨王嵗以犧牲祀之¶
(丙/戌)三嵗大享於鈞臺(在今河南開封府禹州大陵道之西/俗曰臺陂亦曰啟筮亭地      記)¶
(昔夏后啟筮享/神于大陵即此)¶
　王既即位諸侯㑹同乃即鈞臺而大享焉¶
伐有扈(今陜西西安府/鄠縣夏扈國)¶
　有扈氏不服王伐之召六卿而誓曰有扈氏威侮五¶
　行怠棄三正(天地人/之正道)天用𠞰絶其命今予惟恭行天之¶
　罰大戰于甘(今鄠縣西南有甘亭/啟誓師處亦曰甘澤)遂滅有扈¶
<pb:KR2b0037_WYG_002-6b>¶
(壬/辰)九嵗序九辯九歌(朱子楚辭集注九/辯九歌皆禹樂)¶
　禹象功作樂曰九辯九歌王敬承禹功乃序其樂而¶
　歌之¶
王崩子太康立¶
　王繼世而有天下持禹之功不替徳教施於四海在¶
　位九年而崩年九十一¶
后太康¶
(癸/巳)元嵗¶
<pb:KR2b0037_WYG_002-7a>¶
　王尸位以逸豫滅厥徳黎民咸貳夏政始衰¶
(辛/亥)十有九歳王畋于洛表(洛水注/見前)羿距王於河(洛在河/南羿距)¶
(于河/北)王居陽夏(今河南陳州/府太康縣)¶
　王畋于有洛之表十旬弗反有窮后羿(蔡沈書傳窮/國名羿窮國)¶
　(君之/名)因民弗忍距于河王不得入國遂築陽夏之城¶
　而居焉(太康縣陽夏故城/路史夏太康所築)¶
五子作歌¶
　太康失邦昆弟五人須於洛汭(洛水入/河之處)乃述大禹之¶
<pb:KR2b0037_WYG_002-7b>¶
　戒以作歌(其一曰皇祖有訓民可近不可下民為邦/本本固邦寧予視天下愚夫愚婦一能勝)¶
　(予一人三失怨豈在明不見是圖子臨兆民凛乎若/朽索之馭六馬為人上者奈何不敬其二曰訓有之)¶
　(内作色荒外作禽荒甘酒嗜音峻宇雕墻有一于此/未或不亡其三曰惟彼陶唐有此冀方今失厥道亂)¶
　(其紀綱乃底㓕亡其四曰明明我祖萬邦之君有典/有則貽厥子孫關石和鈞王府則有荒墜厥緒覆宗)¶
　(絶祀其五曰嗚呼曷歸余懐之悲萬姓仇于予將疇/依鬰陶乎予心顔厚有忸怩弗慎厥徳雖悔可追)¶
(辛/酉)二十有九嵗王崩於陽夏弟仲康立¶
　王在位十九嵗失政十嵗而崩¶
后仲康罔¶
<pb:KR2b0037_WYG_002-8a>¶
　五子之一¶
(壬/戌)元嵗命𦙍侯(𦙍國名路史以為利之𦙍山/地在今四川保寧府廣元縣)掌六師¶
秋九月朔辰弗集于房¶
　(劉氏炫曰房所舍之次也集㑹/也㑹合也不合則日蝕可知)¶
(癸/亥)二嵗命𦙍侯征羲和¶
　侯告于衆曰羲和顛覆厥徳沈亂于酒畔官離次俶¶
　擾天紀遐棄厥司乃季秋月朔辰弗集于房瞽奏鼓¶
　嗇夫馳庶人走羲和尸厥官罔聞知政典曰先時者¶
<pb:KR2b0037_WYG_002-8b>¶
　殺無赦不及時者殺無赦今予以爾衆士奉將天罰¶
　爾衆士同力王室尚弼余欽承天子威命¶
　(林氏之竒曰仲康即位之始即能用𦙍侯掌六師以/收兵權羲和之罪雖曰沈亂于酒然黨于羿同惡相)¶
　(濟𦙍侯承王命征之以剪羿之羽/翼故終仲康之世羿不得以逞)¶
(甲/子)三嵗羿滅伯封¶
　伯封后䕫之子也羿滅之䕫是以不祀¶
　(金氏履祥曰左傳所載伯封事似失之誣不具録據/路史禹命伯封叔作衍厯是伯封夏之天官仲康征)¶
　(羲和而夷羿滅伯封/直與王室爭諸侯耳)¶
<pb:KR2b0037_WYG_002-9a>¶
(甲/戌)十有三嵗王崩子相立¶
后相¶
(乙/亥)元嵗徙都商邱(今河南歸徳/府商邱縣)¶
　王為羿所逼遷于商邱依斟灌(今山東青州府夀光/縣東北有斟灌城應)¶
　(劭曰古斟/灌禹後)斟尋氏(今山東萊州府濰縣東有/斟亭應劭曰古斟尋禹後)¶
征畎夷(九夷/之一)¶
(辛/巳)七嵗畎夷來賓¶
　自太康失政四夷背叛及王即位始征畎夷七嵗然¶
<pb:KR2b0037_WYG_002-9b>¶
　後來賓¶
(壬/午)八嵗寒(國名今山東萊州府濰/縣東有寒亭古寒國)浞(寒君/之子)殺羿¶
　羿自鉏(今河南衛輝府滑縣/有鉏城羿初居于此)遷于窮石(左傳注河南/有窮谷羿所)¶
　(遷/也)因夏民以代夏政恃其善射不修民事而淫于原¶
　獸棄武羅伯因熊髠尨圍(四人皆羿/之臣也)而用伯明氏(寒/國)¶
　(之/君)之讒子寒浞使為已相浞行媚于内施賄于外愚¶
　弄其民而虞(同/娯)羿于田樹之詐慝以取其國外内咸¶
　服羿猶不悛將歸自田家衆逄(音/尨)䝉(路史作/龎門)殺而烹¶
<pb:KR2b0037_WYG_002-10a>¶
　之¶
(壬/寅)二十有八嵗寒浞使其子澆弑王於帝邱(注見/前)王¶
后緡歸于有仍(路史仍太昊後即任也地/在今山東兖州府濟寧州)臣靡奔有¶
鬲氏(今山東濟南府徳州北/有鬲縣故城古鬲國)¶
　浞因羿室生澆(即/奡)及豷使澆用師滅斟灌斟尋遂弑¶
　王王后緡方娠逃出自竇歸于有仍遺臣靡奔有鬲¶
　浞乃處澆于過(今萊州掖縣北有過鄉/括地志寒浞處澆于此)處豷于戈(左/傳)¶
　(注戈在鄭宋之間孔頴達曰傳/所云鄭宋之隙地戈嵒錫是也)¶
<pb:KR2b0037_WYG_002-10b>¶
后少康¶
(癸/夘)元嵗相后緡生少康于有仍¶
　(金氏履祥曰癸卯以後皇極經世缺四十年不書胡/氏大紀即以少康所生之年為元嵗葢少康既生則)¶
　(夏統不絶/今從之)¶
(甲/子)二十有二嵗少康自有仍奔虞(注見/前)¶
　少康為仍牧正惎(毒/也)澆能戒(備/也)之澆使椒(澆/臣)求之逃¶
　奔有虞為之庖正虞思(虞/君)于是妻之以二姚而邑諸¶
　綸(今虞城縣東南有綸/城括地志夏少康邑)有田一成有衆一旅能布其¶
<pb:KR2b0037_WYG_002-11a>¶
　徳而兆其謀以収夏衆撫其官職¶
(壬/午)四十嵗靡誅寒浞立王王誅澆及豷¶
　靡自有鬲氏收二國(灌/尋)之燼以滅浞而立少康少康¶
　使女艾(少康臣路/史女作汝)諜(候/也)澆使季杼(少康/子)誘豷遂滅過戈¶
　復禹之績祀夏配天不失舊物¶
　(胡氏宏曰少康靡鬲受困阨而不渝濱死亡而不怠/兢兢業業經營四十年然後克殄无凶不失舊物故)¶
　(唐臣虞世南論歴代中/興之主以少康為冠)¶
方夷(亦九夷/之一)來賓¶
<pb:KR2b0037_WYG_002-11b>¶
　夷人久畔王既立遂賓於王門獻其樂舞¶
(癸/夘)六十有一嵗封庶子無余于越(是為於/越之祖)¶
　禹葬㑹稽太康而後嵗弗及祀王乃封其少子於越¶
　號曰無余從民所居居于秦餘(今㑹稽縣東有侯城/水經注越無余初居)¶
　(于/此)春秋奉禹祀¶
王崩子杼立¶
　王生長艱危備嘗險阻卒成再造之功為中興之主¶
　年四十而復國在位實二十二嵗¶
<pb:KR2b0037_WYG_002-12a>¶
后杼(史記作予路史作/伯杼前編作季杼)¶
(甲/辰)元嵗¶
(戊/申)五嵗征東海伐三夀(路史以為即平夀今萊/州府濰縣有平夀故城)¶
(庚/申)十有七嵗王崩子槐立¶
　王佐少康勘定寒氏之亂帥禹之道故夏后氏報焉¶
　(宗其有/徳也)¶
后槐(帝王世/紀作芬)¶
(辛/酉)元嵗¶
<pb:KR2b0037_WYG_002-12b>¶
(丙/戌)二十有六嵗王崩子芒立¶
后芒(史記芒/一名和)¶
(丁/亥)元嵗以元圭賓于河乃東狩于海¶
(甲/辰)十有八嵗王崩子泄立¶
后泄(路史作洩/是為世宗)¶
(乙/巳)元嵗加六夷爵命¶
　畎夷白夷赤夷元夷風夷陽夷六屬來王於是始加¶
　爵命¶
<pb:KR2b0037_WYG_002-13a>¶
(庚/申)十有六嵗王崩子不降立¶
后不降(世紀作/帝降)¶
(辛/酉)元嵗¶
(丙/寅)六嵗伐九苑(戎/名)¶
(己/未)五十有九嵗王崩弟扃立¶
后扄(路史或/曰髙陽)¶
(庚/申)元嵗¶
(庚/辰)二十有一嵗王崩子厪立¶
<pb:KR2b0037_WYG_002-13b>¶
后厪(世紀一/名頓)¶
(辛/巳)元嵗¶
(辛/丑)二十有一嵗王崩不降之子孔甲立¶
后孔甲¶
(壬/寅)元嵗¶
(甲/辰)三嵗以劉累(陶唐氏之後生而有文/在手曰劉累因以為名)為御龍氏¶
　時天降二龍雌雄各一王不能食(音/嗣)有劉累者學擾¶
　龍于豢龍氏(左傳飂叔安裔子曰董父能擾畜龍/以服事舜舜賜之姓曰董氏為豢龍)能¶
<pb:KR2b0037_WYG_002-14a>¶
　飲食之王嘉累賜氏曰御龍龍一雌死潛醢以食王¶
　既而王使求之累懼奔魯(今河南汝/州魯山縣)¶
採首山(注見/前)鐡鑄劒(陶𢎞景古今録作/八嵗今依前編輯)¶
(戊/辰)二十有七嵗商湯生¶
　契封于商十二傳而至主癸(契生昭明昭明生相土/相土生昌若昌若生)¶
　(曹圉曹圉生㝠㝠生振振生㣲㣲生報丁報丁生/報乙報乙生報丙報丙生主壬主壬生主癸主癸)生¶
　履是為成湯(帝王世紀主癸之妃扶都/見白氣貫月感而生湯)¶
(壬/申)三十有一嵗王崩子臯立¶
<pb:KR2b0037_WYG_002-14b>¶
　王好事鬼神肆行滛亂作破斧之歌是為東音諸侯¶
　化之夏政日衰¶
后臯¶
(癸/酉)元嵗¶
(癸/未)十有一嵗王崩子發立¶
后發(路史作敬發/亦曰發惠)¶
(甲/申)元嵗¶
(壬/寅)十有九嵗王崩子癸立(是為/桀)¶
<pb:KR2b0037_WYG_002-15a>¶
后癸¶
(癸/夘)元嵗¶
　王淫虐有殊力能伸鈎索鐡生裂兕虎負恃其勇不¶
　務徳而武傷百姓有趙梁者教為無道勸以貪狠百¶
　姓弗堪¶
(甲/子)二十有二嵗公劉(路史公劉去后/稷葢十餘世)遷于豳(今陜西邠/州三水縣)¶
(有豳城公/劉所居)¶
　初舜封后稷于郃(注見/前)子孫實世稷官服事虞夏傳¶
<pb:KR2b0037_WYG_002-15b>¶
　至不窋(史記以不窋為后稷之子譙周引國語辯之/以為不合事情張守節羅泌等亦言其非辭)¶
　(繁不/具載)值夏道衰去稷弗務用失其官竄于戎狄之間¶
　(程大昌曰慶州有不窋城/  慶州今甘肅慶陽府是)再世至公劉(不窋生鞠/鞠生公劉)乃¶
　徙于豳復修后稷之業百姓懷之多徙而歸焉周道¶
　之興自此始¶
(乙/亥)三十有三嵗伐蒙山有施氏進妺喜(韋昭國語注有施/喜姓國妹其女也)¶
　自孔甲之後王室徳政日衰諸侯或不朝王伐䝉¶
　山有施氏有施氏進女妹喜王嬖之所言皆聽妹喜¶
<pb:KR2b0037_WYG_002-16a>¶
　好聞裂繒聲王發繒裂之以順適其意為瓊室象廊¶
　瑶臺玉牀行淫縱樂政事怠廢又為肉山脯林酒池¶
　可以運舟一鼓而牛飲者三千人以為戲劇¶
(丁/丑)三十有五嵗商湯嗣為諸侯始居亳(周書立政三亳/皇甫謐曰䝉為)¶
(北亳即景亳湯受命之地榖熟為南亳湯初所都偃師/為西亳湯後所都盤庾徙此  北亳今歸徳府商邱縣)¶
(之薄縣故城是南亳今商邱縣之南/亳城是西亳今河南府之亳城是)¶
　自契至于成湯八遷(契居商昭明居砥石相土居商/邱湯居亳孔頴逹曰事見經傳)¶
　(者有此四遷/餘未詳聞)湯始居亳(即南/亳)¶
<pb:KR2b0037_WYG_002-16b>¶
(戊/寅)三十有六嵗商湯征葛(今歸徳府寧陵縣/有葛鄉夏葛伯國)¶
　湯為方伯得専征伐葛伯不祀湯始征之(書序湯征/葛伯作湯)¶
　(征今其/篇亡)¶
(己/夘)三十有七嵗商湯進伊尹¶
　伊尹名摰(皇甫謐曰力收之後生於空桑尹今開封/府杞縣西有空桑城寰宇記伊  生於此)¶
　耕於有莘(今山東曹州府曹縣/北有莘城古莘國)之野湯三使往聘之¶
　尹乃就湯湯薦尹于王自亳凡五適夏告以堯舜之¶
　道王終不聽¶
<pb:KR2b0037_WYG_002-17a>¶
(壬/午)四十嵗伊尹復歸亳¶
　王與羣臣俱沈湎于酒羣臣相持而歌曰盍歸于薄¶
　(即/亳)薄亦大兮伊尹聞之進告於王曰天命之亡有日¶
　矣王啞然笑曰吾有天下如天之有日也日有亡乎¶
　日亡吾乃亡耳于是伊尹接履而趨復歸于亳(書序/伊尹)¶
　(去亳適夏既醜有夏復歸于亳入自北門遇汝鳩汝/方作汝鳩汝方金氏履祥曰孟子伊尹五就湯桀之)¶
　(説或本此書惜其/篇亡不可考矣)¶
　(蘇氏轍曰伊尹以處士從湯及其適夏湯與知之其/君臣之心以為伐桀以濟斯世不若使尹事桀以止)¶
<pb:KR2b0037_WYG_002-17b>¶
　(其亂雖使夏不亡啇不興無恨也及其不可復輔于/是舍而歸商耳其後文王事紂亦為之三公至將囚)¶
　(而殺之然後棄之而西葢湯之于桀文王之于紂其/不欲遽取之者如此此所以為湯文而非後世之所)¶
　(能及/也與)¶
(甲/申)四十有二嵗囚商湯于夏臺(即釣/臺)既而釋之¶
　湯出見人張網四面湯解其三面祝曰欲左者左欲¶
　右者右惟不用命者乃入吾網諸侯聞之曰湯徳及¶
　禽獸歸之者四十餘國王疾其大得諸侯和也召之¶
　囚于夏臺已而得釋¶
<pb:KR2b0037_WYG_002-18a>¶
(壬/辰)五十嵗㑹諸侯于有仍氏(注見/前)有緡氏(今山東兖州/府金鄉縣有)¶
(東緡故城/夏有緡國)叛攻克之¶
　王肆其侈心為有仍之㑹有緡氏見王汰侈弗善也¶
　引師先歸王怒率諸侯攻克之愈自矜肆諸侯韋氏¶
　(今衛輝府滑縣有韋城/廢縣古豕韋氏國彭姓)顧氏(今曹州府范縣有/古顧城夏顧國)昆吾¶
　氏(今直隸大名府開州有昆吾故/城夏昆吾國與顧國俱已姓)助王之惡以虐其¶
　民¶
(癸/巳)五十有一嵗太史令終古犇商¶
<pb:KR2b0037_WYG_002-18b>¶
　王鑿池為夜宮男女雜處三旬不朝終古執圖法泣¶
　諫不聽遂奔商¶
冬十月鑿山穿陵以通于河¶
　諫者曰洩天氣發地藏天子失道後必有敗王殺之¶
　耆老或諫王又殺之王見籙書云亡夏者桀于是大¶
　誅豪傑大費(即伯/益)之後曰費昌徙族以歸于湯¶
(甲/午)五十有二嵗殺諌臣關龍逢(音/尨)¶
　王不道愈甚闗龍逄進諌曰古之人君愛民節用享¶
<pb:KR2b0037_WYG_002-19a>¶
　國之日長今王用財若無窮殺人若弗勝亡無日矣¶
　盍少悛乎不聽龍逄立而不去王怒遂殺之¶
兩日鬬五星錯行泰山崩伊洛竭(伊水出陜州盧氏縣/熊耳山至河南府偃)¶
(師縣入洛洛/水注見前)¶
(乙/未)五十有三嵗湯伐昆吾遂攻鳴條(今山西解州安/邑縣有鳴條岡)王¶
師敗王奔南巢(今江南盧州府巢縣/有桀王城桀奔此)夏亡¶
　昆吾氏為亂湯乃興師率諸侯伊尹相湯湯自把鉞¶
　以伐昆吾遂誓師攻鳴條(書序伊尹相湯伐桀戰/于鳴條之野作湯誓)王¶
<pb:KR2b0037_WYG_002-19b>¶
　師敗績王奔南巢因放焉(書傳王出太行渉河奔南/巢湯縱而不迫故稱放)¶
　後三年卒於亭山(淮南子作歴山即今/江南和州歴陽山)王滅徳任威¶
　棄義聽讒諸侯危其位大夫隠其道舉事戾于天發¶
　令逆其時遂至于亡自禹至桀十七君十四世合計¶
　共四百三十有九年(邵子經世書夏起自禹丁巳葢統/攝政之年而紀之也繫夏亡於桀)¶
　(之甲午葢以乙未嵗為湯革命之年也今自禹丙子即位/至桀乙未奔南巢總而計之其乙未嵗兩繫于夏商之代)¶
商(起湯乙未至紂戊寅凡二十八王十六世六百四十/四年其紂之己卯兩繫于商周之代紀數則屬于周)¶
商王成湯¶
<pb:KR2b0037_WYG_002-20a>¶
　子姓名履一曰天乙契之十三世孫(系見/前)以有武徳¶
　亦曰武王(詩商頌武王載斾/史記湯號曰武王)¶
(乙/未)十有八祀(即夏桀五/十三年)春三月王即位于亳國號商¶
　王歸自克夏諸侯咸推王為天子王再拜而讓者三¶
　乃即位于亳(帝王世紀湯歸于亳再拜而從諸侯之/位曰天下惟有道者宜處之三讓乃即)¶
　(天子/位)因所封國為有天下之號以水德王¶
　(金氏履祥曰古史不載湯改元劉道原載之非其/實也湯之元已立于桀之三十六嵗又可改乎)¶
都亳(史記正義湯即位/都南亳後徙西亳)¶
<pb:KR2b0037_WYG_002-20b>¶
改建丑月為嵗首嵗曰祀¶
　十二月建丑得地之正是為地統(以雞鳴/為朔)¶
色尚白¶
　牲用白牡戎事乘翰(白/馬)朝燕服冔(音許取覆/飾之義)冠而縞¶
　衣¶
大誥諸侯(書序湯既黜/夏命作湯誥)¶
　諸侯來朝乃作誥與天下更始¶
以伊尹仲虺(即萊朱奚/仲之後)為相¶
<pb:KR2b0037_WYG_002-21a>¶
　伊尹為左相仲虺為右相虺因王放桀有慚徳乃作¶
　誥以釋之(書序湯歸自夏至于大坰/仲虺作誥傳大坰地名)¶
立禹後及古聖賢之裔封孤竹(今直隸永平府古孤竹/國神農之後史記索隠)¶
(孤竹君商湯所封/應劭曰姓墨胎氏)等國有差¶
　告羣臣曰古禹臯陶久勞於外四瀆已修萬民乃有¶
　居后稷降播農殖百榖三公咸有功于民故後有立¶
　(禹之後封杞後為東樓公周再封稷之後公劉居豳/臯陶之後咎單為司空伯益之後費昌亦為諸侯奚)¶
　(仲之後仲/虺為相)¶
<pb:KR2b0037_WYG_002-21b>¶
制爵禄¶
　制爵公侯(皆百/里)伯(七十/里)子男(皆五十里不能/五十里曰附庸)凡五等¶
　諸侯之上大夫卿下大夫上士中士下士亦五等天¶
　子之三公視諸侯卿視伯大夫視子男元士視附庸¶
　制禄凡國之君皆十卿禄卿四大夫禄(次國三大/夫小國倍)下¶
　大夫倍上士上士倍中士中士倍下士下士視上農¶
　夫庶人在官者(府史胥/徒之属)其禄視農夫上(食九人次/食八人)中¶
　(食七人次/食六人)下(食五/人)之次為差¶
<pb:KR2b0037_WYG_002-22a>¶
　(金氏履祥曰王制與周禮不同舊説以為殷禮/故依胡氏採録以見成湯紀綱天下之大規)¶
立助法¶
　為井田之制以六百三十畝之地盡為九區區七十¶
　畝中為公田其外八家各授一區但借其力以助耕¶
　公田而不復税其私田故曰助¶
建學¶
　國學曰學大學為右學在西郊小學為左學在國中¶
　鄉學曰序¶
<pb:KR2b0037_WYG_002-22b>¶
養老¶
　養國老于右學飬庶老于左學俱以食禮(有飯有殽/設酒而不)¶
　(飲以飯/為主)¶
制官刑¶
　儆于有位曰敢有恒舞于宫酣歌于室時謂巫風(常/歌)¶
　(常舞若/巫覡然)敢有殉于貨色恒于遊畋時謂淫風(過而/無度)敢¶
　有侮聖言逆忠直逺耆徳比頑童時謂亂風(悖禮/曰亂)惟¶
　兹三風十愆卿士有一于身家必喪邦君有一于身¶
<pb:KR2b0037_WYG_002-23a>¶
　國必亡臣下不匡其刑墨具訓于䝉士¶
始作囿¶
　取禽獸以奉宗廟¶
作器用之銘¶
　諸器用皆作銘以自警戒其盤銘曰茍日新日日新¶
　又日新¶
作大濩樂¶
　命伊尹作樂曰大濩(吕氏春秋湯放桀黔首安/寧乃命伊尹作為大濩)¶
<pb:KR2b0037_WYG_002-23b>¶
(丙/申)十有九祀大旱¶
祀棄以配稷¶
　舊以農(炎帝/子柱)配稷至是大旱易以棄配¶
(戊/戌)二十有一祀鑄金幣¶
　伊尹言于王發莊山(鹽鐡論作嚴山考漢書蜀嚴道/有銅山後漢避諱改莊為嚴此)¶
　(莊山葢即嚴/道之銅山也)之金鑄幣以賑民¶
(辛/丑)二十有四祀禱于桑林(地名吕氏春秋周封湯後于/宋以奉桑林據此桑林當在)¶
(宋/地)雨¶
<pb:KR2b0037_WYG_002-24a>¶
　大旱七年王禱于桑林之野祝曰毋以予一人之不¶
　敏傷民之命以六事自責曰政不節與民失職與宫¶
　室崇與女謁盛與苞苴行與䜛夫昌與言未已大雨¶
　方數千里(胡宏大紀湯禱桑林而雨天下讙洽遂作/桑林之樂名曰大濩前編載之考左傳宋)¶
　(公享晉侯于楚邱請以桑林注桑林殷天子樂孔頴/逹疏曰湯樂大濩其曰桑林先儒無説唯皇甫謚云)¶
　(殷樂一名桑林然亦無文可/憑今依孔疏大紀之説不取)¶
(丁/未)三十祀王崩葬汾陰(成湯陵在今山西蒲州府榮河縣/文獻通考宋太祖初給守陵户)¶
廟號烈祖孫太甲立¶
<pb:KR2b0037_WYG_002-24b>¶
　王天錫智勇用集大命與人不求備檢身若不及旁¶
　求俊彦子惠困窮克寛克仁兆民允懷立十八祀而¶
　革夏正踐天子位十三祀而崩年百嵗子太丁早卒¶
　外丙二年(言止/二嵗)仲壬四年(止四/嵗)伊尹奉太丁之子太¶
　甲即位(考孟子外丙二年仲壬四年史記以為即位/二年四年而崩趙岐孟子注並同程子則謂)¶
　(古人謂嵗為年湯崩時外丙二嵗仲壬四嵗惟太甲/差長故立之大紀亦言成湯必不舍孫而立子且經)¶
　(世書亦無外丙仲壬名世辨之/尤詳今以程子為據不從史記)¶
王太甲¶
<pb:KR2b0037_WYG_002-25a>¶
(戊/申)元祀伊尹奉王見于祖(書序太甲元年伊尹作伊訓/肆命徂后凡三篇其二亡)¶
　伊尹祠于先王奉嗣王祇見厥祖百官總已以聽冡¶
　宰伊尹乃明言烈祖之成徳以訓于王¶
王居于桐宫(書傳枬湯葬地元和志聞喜縣桐鄉故城/在縣西南舊以為伊尹放太甲之所今考)¶
(其地與榮/河湯陵近)¶
　王習與性成欲敗度縱敗禮㒺念聞伊尹之戒伊尹¶
　乃營桐宫而居之曰密邇先王其訓無俾世迷¶
(己/酉)二祀王在桐宫¶
<pb:KR2b0037_WYG_002-25b>¶
(庚/戌)三祀伊尹奉王歸于亳¶
　王居桐三年處仁遷義伊尹以冕服奉王歸亳復政¶
　于王(書疏太甲自初立至放而歸伊尹毎/進言以戒史叙其事作太甲三篇)¶
以伊尹為保衡(書疏湯時伊尹為阿衡至太甲改為/保衡言為天下所取安所取平也)¶
伊尹告歸¶
　伊尹既復政將告歸又陳戒于王(作戒有/一徳)王益修厥¶
　徳諸侯咸服百姓以寧¶
(庚/辰)三十有三祀王崩廟號太宗子沃丁立¶
<pb:KR2b0037_WYG_002-26a>¶
　商代祖有功而宗有徳王克終湯業故號曰太宗¶
王沃丁¶
(辛/巳)元祀¶
(戊/子)八祀保衡伊尹薨¶
　王親弔臨祀以太牢以三公禮葬之于亳(皇覽伊尹/冡在已氏)¶
　(平利鄉曹已氏故城在今山東/曹州府  縣縣東南有伊尹墓)¶
以咎單為相¶
　咎單訓伊尹之事作書以告于王(篇名沃/丁今亡)¶
<pb:KR2b0037_WYG_002-26b>¶
(己/酉)二十有九祀王崩弟太庚立¶
王太庚¶
　啇世兄終弟及者自太庚始¶
(庚/戌)元祀¶
(甲/戌)二十有五祀王崩子小甲立¶
王小甲¶
(乙/亥)元祀¶
(辛/夘)十有七祀王崩弟雍已立¶
<pb:KR2b0037_WYG_002-27a>¶
王雍已¶
(壬/辰)元祀¶
　王居位不能綱紀庶政號令不行諸侯或不朝商道¶
　始衰¶
(癸/夘)十有二祀王崩弟太戊立¶
王太戊¶
　小甲之弟太庚之子¶
(甲/辰)元祀以伊陟臣扈為相巫咸佐之(巫咸臣姓名天文/家謂殷宣夜之法)¶
<pb:KR2b0037_WYG_002-27b>¶
(巫咸/為之)¶
　陟尹之子也與扈及咸輔王大修成湯之政商道復興¶
桑穀共生于朝(書序伊陟贊于巫咸/作咸又四篇今亡)¶
　時有祥桑榖共生于朝(書傳祥妖怪二木/共生不恭之罰)一暮大拱¶
　王懼伊陟曰臣聞妖不勝徳王其修徳王從之三日¶
　而祥桑枯死¶
(丙/午)三祀諸侯畢朝¶
　王修先王之政明飬老之禮早朝晏退問疾弔喪三¶
<pb:KR2b0037_WYG_002-28a>¶
　年逺方慕義重譯而至者七十六國¶
(戊/午)七十有五祀王崩葬河北(中宗陵在今河南彰徳府/内黄縣宋開寳間樹碑)¶
廟號中宗子仲丁立¶
　王嚴恭寅畏天命自度治民祇懼不敢荒寧成湯之¶
　後至王而中興焉¶
王仲丁¶
(巳/未)元祀¶
(甲/子)六祀遷都于囂(史記作隞即敖山在今開封府滎澤縣/西北水經注山上有城即仲丁所遷)¶
<pb:KR2b0037_WYG_002-28b>¶
(辛/未)十有三祀王崩國内亂弟外壬立¶
王外壬¶
(壬/申)元祀¶
(丙/戌)十有五祀王崩弟河亶甲立¶
王河亶甲¶
(丁/亥)元祀徙都于相(今彰徳府内黄縣南有殷/城括地志河亶甲所都)¶
　囂有河決之患故遷相商復衰¶
(乙/未)九祀王崩子祖乙立¶
<pb:KR2b0037_WYG_002-29a>¶
王祖乙¶
(丙/申)元祀徙都耿(今山西蒲州府河津縣有/耿城水經注商祖乙徙此)¶
　時相又有河決之患爰自相而遷于耿¶
(甲/辰)九祀耿圮徙邢(今直𨽻順徳府邢臺縣/通典商祖乙遷邢即此)¶
　耿復為水所圮乃徙邢而都焉(書序仲丁遷囂作仲/丁河亶甲居相作河)¶
　(亶甲祖乙圯于耿作/祖乙今其篇皆亡)¶
以巫賢為相¶
　賢咸之于也為相任職諸侯賓服天下大和¶
<pb:KR2b0037_WYG_002-29b>¶
(乙/夘)十有九祀王崩子祖辛立¶
王祖辛¶
(甲/寅)元祀¶
(庚/午)十有六祀王崩弟沃甲立¶
王沃甲¶
(辛/未)元祀¶
(乙/未)二十有五祀王崩國亂祖辛之子祖丁立¶
王祖丁¶
<pb:KR2b0037_WYG_002-30a>¶
(丙/申)元祀¶
(丁/夘)三十有二祀王崩沃甲之子南庚立¶
王南庚¶
(戊/辰)元祀¶
(壬/辰)二十有五祀王崩祖丁之子陽甲立¶
王陽甲¶
(癸/巳)元祀諸侯不朝¶
　自仲丁以來廢適而更立諸弟子諸弟子或爭相代¶
<pb:KR2b0037_WYG_002-30b>¶
　立比九世亂于是諸侯莫朝¶
(己/亥)七祀王崩弟盤庚立¶
王盤庚¶
(庚/子)元祀遷都于殷(即西亳/今偃師)改國號曰殷¶
　時都河北已久宫室奢侈民居墊隘水泉潟鹵不可¶
　以行政化王欲徙成湯之故都臣民安土重遷咸相¶
　咨怨王乃作書告諭(書序盤庚將治亳殷民/咨胥怨作盤庚三篇)渡河而¶
　南復居于亳改國號曰殷(故曰/亳殷)遵湯之徳行湯之政¶
<pb:KR2b0037_WYG_002-31a>¶
　商道復興諸侯來朝¶
(丁/夘)二十有八祀王崩弟小辛立¶
王小辛¶
(戊/辰)元祀¶
　殷道復衰¶
(戊/子)二十有一祀王崩弟小乙立¶
王小乙¶
(己/丑)元祀¶
<pb:KR2b0037_WYG_002-31b>¶
(甲/寅)二十有六祀豳亶父遷于岐(岐山在今陜西鳯翔府/岐山縣東北顔師古曰)¶
(其山兩/岐故名)改國曰周(今岐山縣有周原帝/王世紀周之名以此)¶
　亶父號古公繼公劉居豳(世本公劉慶節皇僕差弗/偽揄公非辟方高園侯牟)¶
　(亞園雲都組紺諸盩亶父闕考史記慶節以/下較世本名或不同世有  漏今故不採)能修世¶
　業狄人侵之乃遷岐山之下民從之者如市改號其¶
　國曰周(後漢書郡國志美陽有周城美/陽故城在今鳯翔府岐山縣)¶
(丙/辰)二十有八祀王崩子武丁立¶
王武丁¶
<pb:KR2b0037_WYG_002-32a>¶
(丁/巳)元祀王宅憂以甘盤為相¶
　王舊學于甘盤至是踐位以甘盤為相亮陰(皆同/庵)三¶
　年不言百官總已以聽于冡宰¶
(己/未)三祀得傅説為相¶
　王既免喪猶不言羣臣咸諌王于是思建良輔夜夢¶
　得聖人曰説以夢所見視羣臣百吏皆非乃使百工¶
　圖其像求之野時説為胥靡築于傅嚴(史記作險今/山西解州平)¶
　(陸縣有聖人/窟説版築處)得之見王王曰是也與之語果聖人爰¶
<pb:KR2b0037_WYG_002-32b>¶
　立為相以傅巖姓之號曰傅説(作説命/三篇)¶
命説總百官咨學于説¶
　王曰來汝説爾惟訓于朕志説曰王人求多聞時惟¶
　建事學于古訓乃有獲惟學遜志務時敏厥修乃來¶
　允懷于茲道積于厥躬¶
(戊/子)三十有二祀肜(音融祭之明/日又祭曰肜)有雉雊于鼎¶
　肜祭禰廟有飛雉升鼎耳而雊王懼祖已(奚仲/之後)曰王¶
　勿憂先修政事乃作書以訓于王(曰髙宗/肜日)王修政行¶
<pb:KR2b0037_WYG_002-33a>¶
　徳天下咸驩¶
伐鬼方(朱子詩經集傳商頌殷武祀高宗之樂易曰髙/宗伐鬼方三年克之葢謂此與  考鬼方後漢)¶
(書通典通考皆以為西戎王應麟曰大戴禮帝繫篇陸證/終娶鬼方氏生子六人六曰季連芉姓楚其後也可以)¶
(朱子集傳之/説今依之)¶
　鬼方恃固而擾諸夏王伐之三年乃克自是内外無¶
　患殷道復興¶
(乙/夘)五十有九祀王崩葬西華(殷髙宗陵在今陳州府西/華縣宋太祖初給守陵戸)¶
廟號高宗子祖庚立¶
<pb:KR2b0037_WYG_002-33b>¶
　王為王子時父小乙欲其知民疾苦使居民間與小¶
　民出入同事故于稼穡艱難備嘗知之及即位不敢¶
　荒寧嘉靖殷邦至于小大無時或怨遂成中興之業¶
王祖庚¶
(丙/辰)元祀¶
(壬/戌)七祀王崩弟祖甲立¶
王祖甲¶
　初高宗欲廢祖庚而立王王以為不義而逃去及祖¶
<pb:KR2b0037_WYG_002-34a>¶
　庚崩國人卒立之¶
(癸/亥)元祀¶
(庚/寅)二十有八祀周古公亶父薨子季歴嗣¶
　古公三子長曰太伯次曰仲雍(一名/虞仲)少曰季歴季歴¶
　娶太任(摯國之仲女任姓路史摯祖已封今蔡州之/平輿有摯亭  平輿故城在今河南汝寧府)¶
　(汝陽/縣)端一誠莊惟徳之行生子昌有聖瑞(史記正義/引赤雀銜)¶
　(丹書止于昌户/為聖瑞今不取)古公欲傳國以及之曰我世當有興¶
　者其在昌乎太伯仲雍知指乃以採藥為名逃之荆¶
<pb:KR2b0037_WYG_002-34b>¶
　蠻(即勾呉地界楚/越故曰荆蠻)㫁髮文身以讓季歴至是古公薨¶
　季歴嗣(是為/公季)¶
(乙/未)三十有三祀王崩子廪辛立¶
　王在田間久故即位之後知小人之依能保惠于庶¶
　民(史記祖甲淫亂殷後衰與尚書無逸/異孔傳以祖甲為太甲與蔡傳異)¶
王廩辛¶
(丙/申)元祀¶
(辛/丑)六祀王崩弟庚丁立¶
<pb:KR2b0037_WYG_002-35a>¶
王庚丁¶
(壬/寅)元祀¶
(壬/戌)二十有一祀王崩子武乙立¶
王武乙¶
(癸/亥)元祀¶
(甲/子)二祀遷都河北(即朝歌帝王世紀武乙徙朝/歌故城在今衛輝府淇縣)¶
(丙/寅)四祀王畋于河渭震死子太丁立¶
　王無道為偶人謂之天神與之博令人為行(代之/行也)天¶
<pb:KR2b0037_WYG_002-35b>¶
　神不勝乃僇辱之為革囊盛血仰而射之命曰射天¶
　獵于河渭之間暴雷震死¶
王太丁¶
(丁/夘)元祀¶
(己/巳)三祀王崩子帝乙立¶
王帝乙¶
(庚/午)元祀命周公季歴為牧師加九命作伯¶
　季歴篤行于義諸侯順之嘗伐西落鬼戎(諸戎皆西/羌之種)¶
<pb:KR2b0037_WYG_002-36a>¶
　至是又伐余無始呼翳徒之戎皆克之王嘉其功錫¶
　之圭瓚秬鬯加九命為侯伯¶
(丙/子)七祀周公季歴薨世子昌嗣為西伯(是為周/文王)¶
　西伯遵后稷公劉之業則古公公季之法篤仁敬老¶
　慈幼禮下賢者日中不暇食以待士孤竹(注見/前)君之¶
　二子伯夷叔齊譲國不受聞西伯善養老往歸之泰¶
　顛閎夭散宜生(書傳泰閎散皆氏/顛夭宜生皆名)鬻子(顓頊之/裔名熊)辛甲¶
　(殷/臣)亦皆歸焉嘗行于野見枯骨命吏瘞之吏曰此無¶
<pb:KR2b0037_WYG_002-36b>¶
　主矣西伯曰有天下者天下之主有一國者一國之¶
　主吾固其主矣以棺衾葬之天下聞之曰西伯澤及¶
　枯骨况于人乎¶
(壬/辰)二十有三祀西伯昌生子發¶
　西伯娶有莘氏聖女曰太姒(今陜西同州府郃陽縣/有莘里古莘國寰宇記)¶
　(武王母太姒即此國女孫伊尹耕/處别為一莘非郃陽渭涘之莘)西伯治外太姒治¶
　内德政流布風化大興太姒有十子長伯邑考蚤卒¶
　次發性慈和有聖德西伯以為世子次旦仁聖多材¶
<pb:KR2b0037_WYG_002-37a>¶
　藝西伯任以政(管叔鮮蔡叔度曹叔振鐸郕叔武/霍叔處康叔封𣆀季載皆太姒子)¶
(丙/午)三十有七祀王崩子卒立(是為/紂)¶
　王長子曰微子啟啟母賤不得立少子辛辛母正后¶
　立為嗣¶
王受辛¶
(丁/未)元祀¶
　王資辯㨗疾聞見甚敏材力過人性汰侈好酒色始¶
　為象箸箕子(王諸父封箕子爵也今山/西遼州榆社縣有箕城)歎曰今為象¶
<pb:KR2b0037_WYG_002-37b>¶
　箸必為玉杯玉杯象箸必將食熊蹯豹胎他又將稱¶
　是王求足欲天下殆哉¶
(甲/寅)八祀伐有蘇(路史已姓國寰宇記/古蘇城在濟源西北)獲妲己¶
　王伐有蘇氏得其美女妲己嬖之惟其言是聽使師¶
　涓(一作/師延)作朝歌北鄙之音北里之舞靡靡之樂造鹿¶
　臺(廣三里高千尺遺址/在今衞輝府淇縣)為瓊室玉門厚賦斂以實鹿¶
　臺之財盈鉅橋(倉名在今直𨽻廣/平府曲周縣東北)之粟大聚樂戲于¶
　沙邱(臺名在今直𨽻順/徳府平鄉縣東北)以酒為池縣肉為林使男女¶
<pb:KR2b0037_WYG_002-38a>¶
　裸而相逐其間宫中九市為長夜之飲百姓怨望諸¶
　侯有叛者妲己以為法輕威不立王乃為銅柱以膏¶
　塗之加于爇炭之上使有罪者縁焉輒墮炭中王與¶
　妲己相為笑樂名曰炮烙之刑¶
(丁/巳)十有一祀囚西伯于羑(音/酉)里(今河南彰徳府湯隂縣/有牖城魏書地形志即)¶
(羑里字音相/近古通用)¶
　王以西伯昌九侯(一作鬼侯史記注鄴縣有九/侯城城在今彰徳府涉縣)鄂侯¶
　(一作邘後漢書郡國志河内懷有/邘城城在今河南懷慶河内縣)為三公九侯有女¶
<pb:KR2b0037_WYG_002-38b>¶
　納于王女不喜淫王怒殺之而醢九侯鄂侯爭之并¶
　脯鄂侯王又剖孕婦視其胎斮朝渉之脛視其髓西¶
　伯聞之竊嘆崇侯虎(今西安府鄠縣/夏為扈殷為崇)知之以告王且¶
　曰西伯將叛王怒囚西伯于羑里西伯曰父有不慈¶
　子不可以不孝君有不明臣不可以不忠豈有君而¶
　可叛乎乃演易作六十四卦彖辭¶
(己/未)十有三祀釋西伯賜弓矢鈇鉞使専征伐¶
　西伯之臣日夜憂懼謀救其君竭國中珍寳良馬因¶
<pb:KR2b0037_WYG_002-39a>¶
　嬖臣費仲(費昌/之後)以獻諸侯亦為西伯請王乃赦西伯¶
　西伯出而獻洛西之地(沮洛之西今陜西延安府/宜州諸縣界非伊洛也)請¶
　除炮烙之刑許之賜弓矢鈇鉞使専征伐¶
(庚/申)十有四祀虞(今山西解州平陸縣有虞城/殷虞國舜之後是為西虞)芮(今解州/芮城縣)¶
(有芮故城/殷芮國)質成于周¶
　虞芮之君相與爭田久而不平乃相與朝周入其境¶
　耕者讓畔行者讓路入其邑男女異路斑白不提挈¶
　入其朝士讓為大夫大夫讓為卿二國之君感而相¶
<pb:KR2b0037_WYG_002-39b>¶
　謂曰我等小人不可以履君子之庭乃相讓以其所¶
　爭為閒田(今平陸縣有閒/原俗呼讓畔城)天下聞而歸之者四十餘國¶
(辛/酉)十有五祀西伯得吕尚于渭陽(渭水出甘肅渭源縣/鳥鼠同穴山至華陰)¶
(縣入河水/北曰陽)¶
　尚四岳之裔也西伯將出獵卜之曰非龍非彲非熊¶
　非羆所獲霸王之輔于是西伯獵果遇尚于渭水之¶
　陽時年已七十餘與語大悦曰自吾先君太公曰當¶
　有聖人適周子真是耶吾太公望子乆矣故號之曰¶
<pb:KR2b0037_WYG_002-40a>¶
　太公望載與俱歸立為師(武王尊為/師尚父)¶
(壬/戌)十有六祀西伯伐密須(今甘肅平涼府靈臺縣/有隂密故城殷密須國)¶
　初西伯問太公孰可伐太公曰密須管叔曰其君彊¶
　明伐之不可太公曰先王伐逆不伐順伐險不伐易¶
　遂自阮(國名在平/涼府涇州)徂共(阮之邑今涇/州共池是)而及密須密須¶
　人自縳其君而來歸¶
(乙/丑)十有九祀西伯伐崇(注見/前)作豐邑(豐即崇國地雍録/文王都豐在鄠縣)¶
(豐水之西/有豐宮)徙都之¶
<pb:KR2b0037_WYG_002-40b>¶
　西伯伐崇令曰無殺人無壊屋無塞井無伐木無掠¶
　六畜違者不赦三旬崇弗降乃攻滅之作邑於豐遂¶
　徙都焉¶
(丙/寅)二十祀西伯昌薨世子發嗣(是為周/武王)¶
　西伯寢疾謂世子曰見善勿怠時至勿疑去非勿處¶
　此三者道之所以止也世子再拜受教西伯薨葬于¶
　畢(周文王陵在今陜/西西安府咸陽縣)周有天下乃追諡曰文王¶
(丁/丑)三十有一祀西伯發戡黎(書大傳史記俱作耆/注見帝堯伊耆下)¶
<pb:KR2b0037_WYG_002-41a>¶
　王以費仲為政費仲善諛好利又用蜚亷(伯益裔/善走)惡¶
　來(蜚亷子/有力)蜚亷惡來善讒讟諸侯益疎黎侯近于王¶
　畿不恭王命王方日夜極意聲色不知治也西伯伐¶
　而勝之祖伊(祖已/後)知周徳日盛既已戡黎勢必及殷¶
　恐懼而奔告于王(作西伯/戡黎)王曰我生不有命在天祖¶
　伊反曰王不可諫矣(考戡黎之事自史遷以為文王/于是傳注皆從其説金氏履祥)¶
　(曰文王三分天下有其二以服事殷豈遽稱兵天子/之畿且祖伊之言如是其急呉氏□以為戡黎之役)¶
　(當在伐紂之時其説誠然因并引大紀及吕/祖謙諸儒之説而以戡黎係武王今從之)¶
<pb:KR2b0037_WYG_002-41b>¶
(戊/寅)三十有二祀殺少師比干(王諸/父)囚太師箕子(注見/上)微¶
子(即啟王庶兄封微子爵也今山/西潞安府潞城縣有微子城)去之¶
　少師比干彊諫王大怒曰比干自以為聖人吾聞聖¶
　人心有七竅信有諸乎乃殺比干剖視其心箕子懼¶
　被髪佯狂而為奴王又囚之微子既數諫度王終不¶
　能聽遂去之以存宗祀(書序殷既錯天命微子作誥父/師少師書傳告二師而去紂)¶
(己/夘)三十有三祀西伯發大㑹諸侯于孟津(注見/前)誓師渡河¶
　諸侯不期而㑹者八百國西伯徇師而誓(作泰誓/三篇)遂¶
<pb:KR2b0037_WYG_002-42a>¶
　逾孟津(史記武王東觀兵至于盟津渡河中流白魚/躍入王舟中王取以祭既渡有火自上復于)¶
　(下至于王屋流為烏其色赤其聲魄時諸候㑹者皆/曰紂可伐矣王曰天命未可乃引師還居二年乃復)¶
　(伐紂考書序惟十有一年武王伐殷一月戊午師渡/孟津作泰誓三篇蔡沈集傳曰十一年十三年之誤)¶
　(也序本依倣經文偶誤三而為一漢孔氏遂以為十遂/一年觀兵十三年伐紂司馬遷因之訛謬相承後儒)¶
　(以為實然不知武王葢未有觀兵之事也蔡/傳之説葢本伊川程子并朱子書今從之)¶
王率衆拒周師于牧野(地理今釋牧一作坶/在今衛輝府淇縣南)兵潰王自¶
焚商亡¶
　周師既渡孟津陳于商郊王發兵七十萬人拒之牧¶
<pb:KR2b0037_WYG_002-42b>¶
　野西伯臨戰誓衆(作牧/誓)左仗黄鉞右秉白旄以麾王¶
　師雖衆皆無戰心倒戈以開周師周師馳之皆奔潰¶
　王反走登鹿臺衣其寳玉衣自燔而死王言足以拒¶
　諌知足以飾非矜人臣以能以為皆出已下播棄黎¶
　老崇信姦囘慢神虐民婦言是聽身死國亡天下之¶
　惡歸焉商自成湯受命至紂傳二十八王十六世合¶
　計共六百四十有四年¶
御批厯代通鑑輯覽卷二¶
<pb:KR2b0037_WYG_002-43a>¶
欽定四庫全書¶
御批厯代通鑑輯覽卷三¶
周(起武王十三年己卯至赧王五十九年己巳凡三十/七王三十三世八百六十七年又東周君七年共八)¶
(百七十/四年)¶
武王¶
　姬姓名發后稷之後(系見/前)嗣文王為西伯興師伐紂¶
　遂革殷命¶
(己/夘)十有三年春(即商紂三/十三祀)王即位國號周¶
<pb:KR2b0037_WYG_002-43b>¶
　王既克商商之百姓咸待于郊王使告曰上天降休¶
　商人皆拜王亦答拜翼日命除道修社王入商宫諸¶
　侯百官畢從釁社而告(史記作尹佚䇿祝/今依帝王世紀)曰殷之末¶
　孫季紂殄廢先王明徳侮蔑神祇不祀昏暴商邑百¶
　姓其章顯聞于天肆子小子膺受大命革殷受天明¶
　命王載拜稽首乃出改有天下之號曰周以木徳王¶
封紂子禄父(武庚/名)為殷侯¶
　封禄父以殷之餘民因殷初定未集乃使弟管叔鮮¶
<pb:KR2b0037_WYG_002-44a>¶
　蔡叔度相禄父治殷¶
復商舊政¶
　命召公釋箕子之囚命畢公釋百姓之囚表商容(商/之)¶
　(賢/臣)之閭命南宫括散鹿臺之財發鉅橋之粟以振貧¶
　弱命南宫括史佚展九鼎寶玉命閎夭封比干之墓¶
　(比干墓在衞/輝府汲縣北)于是萬姓悦服¶
夏四月王歸至豐諸侯受命于周¶
　王來自商至于豐乃偃武修文歸馬于華山(注見/前)之¶
<pb:KR2b0037_WYG_002-44b>¶
　陽放牛于桃林(山海經夸父山北有林焉名曰/桃林地在今陜西潼關㕔東南)之野¶
　庶邦冡君暨百工受命于周¶
大封建諸侯于天下¶
　封黄帝之後于薊(今順天府大與/縣周初薊國)帝堯之後于祝(今/山)¶
　(東濟南府長清縣有/祝阿故城古祝國)帝舜之後于陳(都宛邱/注見前)是為三¶
　恪復封夏后氏之後(東樓/公)于把(今河南開/封府把縣)與殷之武¶
　庚是為二王之後又封師尚父于齊(都營邱故城/在今山東青)¶
　(州府昌/樂縣)弟周公旦于魯(今曲/阜縣)召公奭(周之/支族)于燕(史記/正義)¶
<pb:KR2b0037_WYG_002-45a>¶
　(召公始封在北平無終縣以燕/山為名  無終今順天府薊州)庻叔髙于畢(今陜西/西安府)¶
　(咸陽縣畢/原畢公邑)皆留相王室封弟叔鮮于管(今開封府鄭/州有管城鮮)¶
　(所封/也)叔度于蔡(今河南汝寧府上蔡/縣故蔡城度所封)叔處于霍(今山/西平)¶
　(陽府霍州有/霍城處所封)以監殷是為三監餘各以次受封(封兄/弟之)¶
　(國康叔封于衞叔振鐸于曹叔武于郕季戴于聃庶弟/叔繡于滕叔鄭于毛封同姓之國諸叔于郜于郇于)¶
　(雍于原于酆虢仲于西虢虢叔于東虢泰伯仲雍之/後周章于呉章之弟于夏墟為虞封異姓之國神農)¶
　(之後于焦少昊之後于莒祝融之後于邾四岳之後/于許仲虺弟雍滑之後于薛  衞今河南衞輝府淇)¶
　(縣有朝歌故城康叔郕封此曹今山東曹州府定陶縣/有曹故城振鐸封此  史記作成今山東兖州府寧)¶
<pb:KR2b0037_WYG_002-45b>¶
　(陽縣有成縣故城叔武封此聃國于那處今湖北安/陸府荆門州那口城是滕今兖州府滕縣西南有滕)¶
　(城叔繡所封毛春秋㑹纂注國在河南府宜陽縣郜/今曹州府城武縣有郜城周郜國郇今山西蒲州府)¶
　(猗氏縣有郇城周郇國雍今河南懐慶府修武縣有/雍城周雍國原今懐慶府濟源縣有原城周原國酆)¶
　(今西安府鄠縣有酆城周酆國西虢今陜西鳳翔府/實雞縣之虢城是東虢今河南開封府河隂縣之虢)¶
　(亭是呉今江南常州府無錫縣有梅里鄉泰伯所居/是為勾呉虞即西虞本舜後所封周以封仲雍後西)¶
　(虞注見前焦今河南陜州之焦城是莒今山東沂州/府之莒州是邾今兖州府鄒縣之古邾城是許今河)¶
　(南許州是/薛注見前)¶
祀于祖廟追王太王王季文王遂定諡法¶
<pb:KR2b0037_WYG_002-46a>¶
　始定祀先之禮諱名立諡追王古公亶父曰太王季¶
　歴曰王季文考曰文王自祖紺以上至后稷以天子¶
　之禮祀焉¶
柴于上帝望于山川¶
　告武成也¶
以建子月為歲首改祀曰年¶
　十一月建子得天之正是謂天統(以夜半/為朔)¶
色尚赤¶
<pb:KR2b0037_WYG_002-46b>¶
　牲用騂(赤/色)戎事乘騵(駵馬/白腹)朝燕服冕(注見/前)而元衣¶
立徹法¶
　一夫受田百畝鄉遂(郊門/之内)用貢法十夫有溝(田不井/授但為)¶
　(溝/洫)都鄙(郊外/之地)用助法八家同井耕則通力而作收則¶
　計畝而分故謂之徹¶
建學¶
　國中並立四代之學辟雍(王制天子曰辟廱注辟/明廱和也雍與廱同)居¶
　中北虞學東夏學西殷學是為大學又建虞庠于西¶
<pb:KR2b0037_WYG_002-47a>¶
　郊夏序于州殷校于黨皆鄉學是為小學俱祀先聖¶
　先師人生八歲自王公至庶人之子弟俱入小學十¶
　五歲自天子之元子衆子以至公卿大夫元士之適¶
　子及凡民之俊秀皆入大學凡入學以齒太子亦齒¶
　焉春秋教以禮樂冬夏教以詩書¶
養老¶
　養國老于東膠(大學在王宮/之東膠糾也)庶老于虞庠兼用燕饗¶
　食禮(春夏用絲饗禮/秋冬用食禮)憲(法也法/其徳行)而乞言袒而割牲執¶
<pb:KR2b0037_WYG_002-47b>¶
　醬而饋執爵而酳(以酒潄/口曰酳)¶
受丹書之戒作銘自警¶
　王召士大夫而問曰惡有藏之約行之博萬世可以¶
　為子孫恒者乎師尚父進丹書于王道其言曰敬勝¶
　怠者吉怠勝敬者滅義勝欲者從欲勝義者㓙王聞¶
　之惕若恐懼退而為戒書于席之四端及機鑑盥盤¶
　楹杖帶履觴豆户牖劍弓矛各有銘馬(席前左端之/銘曰安樂必)¶
　(敬右端之銘曰無行可悔後左端之銘曰一反一側/亦不可以忘右端之銘曰所鑑不逺視爾所代機之)¶
<pb:KR2b0037_WYG_002-48a>¶
　(銘曰皇皇惟敬口生㖃口戕口鑑之銘曰見爾前慮/爾後盥盤之銘曰與其溺于人也寧溺于淵溺于淵)¶
　(猶可游也溺于人不可救也楹之銘曰母曰胡殘其/禍將然母曰胡害其禍將大母曰胡傷其禍將長杖)¶
　(之銘曰惡平危于忿㚄惡乎失道于嗜慾惡乎相忘/于富貴帶之銘曰火滅修容愼戒必恭恭則夀履屨)¶
　(之銘曰愼之勞勞則富觴豆之銘曰食自杖食自杖/戒之憍憍則逃户之銘曰夫名難得而易失無懃弗)¶
　(志而曰我知之乎無懃弗及而曰我杖之乎擾阻以/泥之若風將至必先搖搖雖有聖人不能為謀也牖)¶
　(之銘曰隨天時地之財敬祀皇天敬以先時劍之銘銘/曰帶之以為服動必行徳行徳則興背徳則崩弓之)¶
　(曰屈伸之義廢興之行無忘自過予之銘曰造矛造孫/矛少間弗忍終身之羞予一人所聞以戒後世之子)¶
訪道于箕子¶
<pb:KR2b0037_WYG_002-48b>¶
　禹治洪水洛出書(注見/前)法而陳之為洪範九疇至是¶
　王訪箕子以天道箕子乃推衍增益以成其篇(初一/日五)¶
　(行次二日敬用五事次三日農用八政次四日協用/五紀次五日建用皇極次六日又用三徳次七日明)¶
　(用稽疑次八日驗用庶徴次/九日嚮用五福威用六極)箕子不欲臣周亡于朝¶
　鮮(今髙/麗國)王因以封之¶
作大武樂¶
　象武功定天下也(詳見左傳樂/記不具載)¶
殷伯夷叔齊(伯夷姓墨胎名允字公信夷諡/也叔齊名智字公達齊亦諡也)餓死于首¶
<pb:KR2b0037_WYG_002-49a>¶
陽山(注見/前)¶
　初王伐紂伯夷叔齊扣馬而諫左右欲兵之太公曰¶
　此義人也扶而去之及王平殷亂天下宗周伯夷叔¶
　齊恥之隠于首陽義不食周粟採薇而食之卒以餓¶
　死(古史考夷齊採薇野有婦人曰子不/食周粟此亦周之草木也于是餓死)¶
(庚/辰)十有四年西旅(西方之戎/有國名旅)貢獒(犬髙四/尺曰獒)¶
　時九夷八蠻(夷蠻四夷之通稱/八九言其非一)通道來貢西旅底貢¶
　厥獒太保召公奭以獒非常貢明王不貴異物乃作書¶
<pb:KR2b0037_WYG_002-49b>¶
　訓王名曰旅&KR0729;¶
肅愼氏(今寧古/塔地)貢矢¶
　楛矢石砮(楛木之矢/以石為鏃)長尺有咫王欲昭令徳之致遠¶
　銘其括曰肅愼氏之貢矢¶
遷都于鎬(帝王世紀武王遷鎬鎬池即其故都水經/注自漢武穿昆明池基溝淪䧟無可考)¶
　自太王居岐名國為周是為岐周至王自豐宅鎬是¶
　為宗周于是建辟廱興禮樂周道四達無思不服¶
王不豫周公旦告于祖考翼日瘳¶
<pb:KR2b0037_WYG_002-50a>¶
　公為三壇同墠(築土曰壇/除土曰墠)為壇于南方北面植璧秉¶
　圭乃告太王王季史乃册祝請以身代歸納䇿于金¶
　縢匱中王翼日乃瘳¶
(壬/午)十有六年箕子來朝¶
　箕子過故殷墟傷故都宫室毁圯禾黍生焉欲哭不¶
　可欲泣則近婦人故作麥秀之歌曰麥秀漸漸兮禾¶
　黍油油兮彼狡童兮不與我好兮殷之遺民聞之莫¶
　不流涕¶
<pb:KR2b0037_WYG_002-50b>¶
(乙/酉)十有九年冬十有二月王崩子誦立(是為/成王)¶
　王丕承文王之烈一戎衣而有天下建官惟賢位事¶
　惟能埀拱而天下治嗣西伯十有三年踐天子位七¶
　年崩(禮記年九午三竹書/紀年年五十有四)周公旦奉元子誦立¶
　(金氏履祥曰戴記文王世子篇文王九十七乃終武/王九十三而終若如其言武王八十一而生成王後)¶
　(此又生唐叔虞焉人情事理所必不然也/今依竹書紀年之年以正戴記之訛云)¶
成王¶
　武王納太公望之女曰邑姜生王至是武王崩王立¶
<pb:KR2b0037_WYG_002-51a>¶
　年十有三周公旦相王踐阼而治¶
(丙/戌)元年王諒闇周公旦為冡宰總百官(史記武王崩成/王少周公恐諸)¶
(侯畔周乃攝行政當國凡七年成王長乃反政考周書/蔡仲之命惟周公位冡宰正百工蔡沈書集傳曰此言)¶
(武王崩時也成王在諒闇周公居冡宰百官總已以聽/乃古今之通道非如荀卿所謂攝天子之位也三年之)¶
(喪二十五月而畢周公固未嘗攝亦非有七年/而後還政之事也今依蔡傳不取史記之説)¶
夏葬武王于畢(武王陵在西安府咸陽縣/文王陵在南武王陵在北)¶
王冠¶
　周公既葬武王乃冠王以朝于廟而見諸侯使祝雍¶
<pb:KR2b0037_WYG_002-51b>¶
　作頌雍之辭曰使王近于民遠于佞嗇于時(嗇受也/不奪民)¶
　(時/也)惠于財親賢而任能其頌曰令月吉日王始加元¶
　服去王㓜志服衮職欽若昊天六合是式率爾祖考¶
　永永無極¶
周公旦誥召公奭¶
　召公為保周公為師相王左右召公不悦周公作君¶
　奭以告之于是召公乃悦與周公夾輔王室自陜(今/河)¶
　(南陜/州)以西召公主之自陜以東周公主之¶
<pb:KR2b0037_WYG_002-52a>¶
　(金氏履祥曰君奭之書胡氏謂在成王幼年今考/書中言意率已可見因從其説係于元年之下)¶
封伯禽為魯侯¶
　周公留相王室使其子伯禽代就封于魯周公戒伯¶
　禽曰我文王之子武王之弟今王之叔父我于天下¶
　亦不賤矣然一沐三握髪一飯三吐哺起以待士猶¶
　恐失天下之賢人子之魯愼毋以國驕人初太公封¶
　于齊五月而報政周公曰何速也曰吾簡其君臣禮¶
　從其俗伯禽至魯三年而後報政周公曰何遲也曰¶
<pb:KR2b0037_WYG_002-52b>¶
　變其俗革其禮喪三年而後除之周公曰後世其北¶
　面事齊乎夫政不簡不易民不能近平易近民民必¶
　歸之¶
(丁/亥)二年周公居東¶
　時管叔及羣弟(蔡叔/霍叔)流言于國日公將不利于孺子¶
　周公乃告二公(書傳謂太/公召公)曰我之弗辟(去聲/)我無以¶
　告我先王遂居東取易三百八十四爻各繫以辭憂¶
　武庚必叛王室必搖乃作鴟鴞之詩以貽王(詩序豳/風鴟鴞)¶
<pb:KR2b0037_WYG_002-53a>¶
　(周公救亂也成王未知周/公之志公乃為詩以貽王)¶
(戊/子)三年秋大雷風迎周公于東¶
　周公居東二年王知罪在管蔡是年秋大熟未穫天¶
　大雷電以風禾盡偃大木斯㧞王與大夫盡弁以啓¶
　金縢之書見公請代武王之説王執書以泣親逆(迎/也)¶
　公出郊天乃雨反風禾盡起歲則大熟¶
管叔鮮及蔡叔度霍叔處以武庚叛王命周公討平之¶
　王迎周公歸三叔懼挾武庚以叛奄(地理今釋兖州/府曲阜縣奄里)¶
<pb:KR2b0037_WYG_002-53b>¶
　(括地志云/奄國之地)及淮夷(淮水注見前淮夷/淮南北近海之夷)徐戎(地理今釋/泗州徐城)¶
　(廢縣古/徐國)皆應之王乃命周公東征大誥天下(作大/誥)周¶
　公殺武庚誅管叔囚蔡叔于郭鄰(郭亦周書作虢/鄰鄉遂之地)降¶
　霍叔為庶人命伯禽帥師平徐戎定魯寧淮夷師還周¶
　公作東山之詩以勞士卒(朱子詩傳東山周公東/征既歸作此以勞歸卒)¶
封微子啓于宋(今歸徳府商邱縣宋地古閼伯之墟通/志周封微子于宋以為商後故曰商邱)¶
　使紹殷後修其禮物作賓王家(作微子/之命)¶
(己/丑)四年王朝于廟¶
<pb:KR2b0037_WYG_002-54a>¶
　延訪羣臣羣臣進戒(詩序閔予小子嗣王朝于廟也/訪落王謀于廟也敬之羣臣進)¶
　(戒也小毖嗣/王求助也)¶
周公作立政¶
　周公戒王以用人之道作立政(于是淮奄未盡平公/以武不可弛故于篇)¶
　(終告王曰其克詰爾戎兵以陟禹之迹方行天下至/于海表罔有不服以覲文王之耿光以揚武王之大)¶
　(烈/)¶
　(金氏履祥曰立政亦成王初年之書故其官名與/周禮未盡合胡氏大紀係于四年之下是為得之)¶
王伐淮夷踐(滅/也)奄(書序書傳俱以踐奄在營洛之後金/氏前編以多士篇有朕昔來自奄之)¶
<pb:KR2b0037_WYG_002-54b>¶
(文因以多方紀/士之前今從之)多¶
　奄及淮夷復叛王乃東征淮夷遂滅奄遷其君于蒲¶
　姑(史記作薄姑今山東青州/府博平縣東北有薄姑城)¶
(庚/寅)五年遷殷民于洛邑(今河南府洛陽縣東有洛/陽故城周遷殷民于此)¶
　王來自奄遷殷之餘民于洛邑歸至宗周作多方以¶
　誥庶邦¶
蒐于岐陽(岐山注/見前)¶
　因盟諸侯¶
<pb:KR2b0037_WYG_002-55a>¶
(辛/夘)六年正百官(書序成王滅淮夷/還歸在豐作周官)¶
　立太師太傅太保曰三公少師少傅少保曰三孤冡¶
　宰(掌邦/治)司徒(掌邦/教)宗伯(掌邦/禮)司馬(掌邦/政)司宼(掌邦/禁)司¶
　空(掌邦/士)為六卿六卿分職各率其屬以倡九牧(九州/之牧)¶
　(伯/)阜成兆民¶
制禮作樂¶
　制周禮以經邦國曲禮以節威儀(禮記䟽經禮三百/周官是也周官三)¶
　(百六十舉其成數故曰三百曲禮三千儀禮/是也履行五禮之别委曲繁廣故曰三千)總其凡¶
<pb:KR2b0037_WYG_002-55b>¶
　有五曰吉凶軍賔嘉舉其大有六曰冠婚喪祭鄉(鄉/射)¶
　(鄉飲/酒)相見作樂曰勺(詩作/酌)以告成大武(頌武王之功/以告成于廟)¶
　(也/)又分六樂而序之以祀以祭以享(奏黄鍾歌大吕/舞雲門以祀天)¶
　(神奏太簇歌應鍾舞咸池以祭地祗奏姑洗歌南吕/舞大韶以祀四望奏㽔賓歌函鍾舞大夏以祭山川)¶
　(奏夷則歌小吕舞大濩以享先妣姜/嫄奏無射歌夾鍾舞大武以享先祖)　奏房中之樂(關/雎)¶
　(為房中/之樂)以歌后妃之徳¶
越裳氏(注見/前)來朝¶
　越裳氏重三譯而來獻白雉周公曰徳澤不加君子¶
<pb:KR2b0037_WYG_002-56a>¶
　不享其贄政令不施君子不臣其人譯曰吾國之黄¶
　耉曰天無烈風淫雨海不揚波三年矣意中國有聖¶
　人乎于是來朝周公致薦于宗廟使者迷其歸路公¶
　錫駢車五乘皆為指南之制使者載之期年而至其¶
　國¶
(壬/辰)七年營東都(今河南府洛陽縣西有河南廢縣即周/東都漢書地理志河南郡河南故郟鄏)¶
(地周武王遷九鼎/周公營以為都)¶
　初武王克商遷九鼎于洛邑将營都而未果(考史記/武王謂)¶
<pb:KR2b0037_WYG_002-56b>¶
　(周公曰我南望三塗北望嶽鄙顧詹有河粤詹洛伊/母逺天室營周居于洛邑而後去語出逸周書度邑)¶
　(篇河三塗山名在河南府嵩縣西南嶽鄙杜預/曰  北太行山鄙都鄙近嶽之邑伊水注見前)至是¶
　王欲如武王之志命召公先之洛相宅(書序成王欲宅洛邑使/召公先相宅作召誥)¶
　周公復卜(澗水東瀘水西洛澗水出河南府澠池縣/白石山瀍水出  陽縣糓城山俱入洛)¶
　申視卒營築(書序周公往營成周/使來告卜作洛誥)謂之東都曰此四¶
　方入貢道里均也于是王至新邑(洛誥戊辰/王在新邑)朝諸侯¶
　祀清廟(詩序淸廟祀文王也既成洛/邑朝諸侯率以祀文王焉)定鼎于郟鄏(帝/王)¶
　(世紀河南有郟鄏陌其南/名定鼎門葢鼎所從入也)卜世三十卜年七百王歸¶
<pb:KR2b0037_WYG_002-57a>¶
　命周公留後分正東都(分别其民正/定其居也)¶
設南郊(郊之祭兆于南/郊就陽位也)建明堂(在國之南辰巳之地髙/三丈方三百步上圓下)¶
(方八牕四闥其室考工記作五室大戴禮作九室楊復/曰五室取五方之義九室則五方之外必備四隅也九)¶
(室之制視五/室為尤備)¶
　郊祀后稷以配天(詩序思文后稷配天也朱/子曰為壇而祭故謂之天)宗祀文¶
　王于明堂以配上帝(詩序我將祀文王于明堂也朱/子曰祭子屋下而以神祗祭之)¶
　(故謂/之帝)¶
立大社¶
<pb:KR2b0037_WYG_002-57b>¶
　東青土南赤土西白土北驪(黒/色)土中央黄土(凡建諸/侯鑿取)¶
　(其方一面之土苞以黄土苴以白/茅以為土封故曰受削土于王室)¶
(癸/巳)八年三月(金氏前編以為營洛之三月蔡氏書/集傳以為次年之三月今從書集傳)周公¶
誥殷士于新邑¶
　周公既營洛邑又卜瀍水東為下都(即今洛陽/故城是)曰成¶
　周遷殷民處之(前既遷矣此/復安集之也)乃以王命告作多士(集/傳)¶
　(曰商民遷洛者亦有有位/之士故周公以王命告之)¶
封蔡叔子胡于蔡(書序蔡叔既没王命蔡仲/踐諸侯位作蔡仲之命)¶
<pb:KR2b0037_WYG_002-58a>¶
　蔡叔度既没其子胡率徳改行周公舉以為卿士言¶
　于王復封之蔡以奉蔡叔之祀¶
(甲/午)九年封弟叔虞為唐侯(今山西平陽府翼城縣西有/唐城叔虞所封史記唐在河)¶
(汾之東方/百里即此)¶
　堯之裔封于唐(寰宇記夏后時封/劉累之孫于此)至是唐為亂王滅¶
　之與弟叔虞戱削桐葉為珪曰以此封若史佚請擇¶
　日王曰吾與之戲耳史佚曰天子無戲言言則史書¶
　之禮成之樂歌之遂封叔虞為唐侯¶
<pb:KR2b0037_WYG_002-58b>¶
　(柳氏宗元曰王者之言要于其當設有不當雖十易/之不為病若必遂從而成之不幸而王以桐葉戲婦)¶
　(寺亦将舉/而從之乎)¶
(乙/未)十年王㳺于卷阿(卷曲也阿/大陵也)¶
　召公從因王之歌作卷阿之詩以進戒(詩序卷阿召/康公戒成王)¶
　(也/)¶
(丙/申)十有一年周公作無逸¶
　周公欲王知稼穡之艱難先已備陳七月之詩(朱子/詩集)¶
　(傳周公以成王未知稼穡之艱難故陳后稷/公劉風化之所由使瞽曚朝夕諷誦以教之)至是在¶
<pb:KR2b0037_WYG_002-59a>¶
　豐又作無逸之書以訓于王¶
周公薨(諡曰/文)¶
　公在豐病將殁曰必葬我成周以明吾不敢離王既¶
　薨王葬公于畢(長安志周公墓/在成陽縣東北)從文王以明不敢臣¶
　也復以公有大勲勞命魯公世祀以天子禮樂¶
　(程子曰周公之功固大矣皆臣子分所當為魯安/得獨用天子禮樂哉成王之賜伯酓之受皆非也)¶
命君陳治東都(作君/陳)¶
　周公既殁以君陳代公分正東郊(天子之國五十里/為近郊下都在洛)¶
<pb:KR2b0037_WYG_002-59b>¶
　(師之東故/曰東郊)¶
(丁/酉)十有二年廵狩¶
　諸侯朝于方嶽因行黜陟之典¶
(戊/戌)十有三年作九府(太府玉府内府外府泉/府天府職内職幣職金)圜法¶
　初虞夏商之世幣金三品(或黄或/白或赤)至是太公望立九¶
　府圜法錢圜函方輕重以銖布帛廣二尺二寸為幅¶
　長四丈為疋¶
(庚/戌)二十有五年大㑹諸侯于東都¶
<pb:KR2b0037_WYG_002-60a>¶
　四夷各以其方物至史臣為作王㑹之篇¶
(壬/戌)三十有七年夏四月王崩子釗立(是為/康王)¶
　四月王不懌甲子召太保及羣臣受顧命(書序成王/將崩作顧)¶
　(命/)敬保元子釗越翼日乙丑王崩太保命逆元子釗¶
　于南門之外入翼室恤宅宗(引入路寢東夾室/為居憂宗主也)癸¶
　酉元子釗麻冕黼裳(吉服/也)受冊命即位朝見諸侯¶
　于應門内(太保率西方諸侯入應門左/畢公率東方諸侯入應門右)諸侯聽命出¶
　(書序康王誥諸/侯作康王之誥)乃釋冕反喪服¶
<pb:KR2b0037_WYG_002-60b>¶
葬于畢(成王陵在文/王陵西南)¶
　王在位三十七年祇勤于徳夙夜不逮興禮樂立制¶
　度民和睦而頌聲作¶
康王¶
(癸/亥)元年朝于豐宫¶
　徧告諸侯宣示文武之功業¶
(乙/丑)三年吉禘于先王¶
　遂定樂歌¶
<pb:KR2b0037_WYG_002-61a>¶
(甲/戌)十有二年夏六月命畢公保釐東郊(保安釐/正也)¶
　王自宗周至于豐冊命畢公分居里成周郊(帝王世/紀分民)¶
　(之居里于成周之郊尚書集傳/即經文表厥宅里殊厥并疆也)作畢命¶
(戊/子)二十有六年召公薨(諡曰/康)¶
　初公治西方甚得民和有司請召民公曰不勞一身¶
　而勞百姓非吾先君文王之志也乃廵行鄉邑聽斷¶
　于棠樹之下及卒人思其政不忍伐棠樹作甘棠之¶
　詩歌詠之(詩序甘棠美召公也召今河/南陜州有甘棠驛以  公名)¶
<pb:KR2b0037_WYG_002-61b>¶
王崩子瑕立(是為/昭王)¶
　王克臻洪業敬恭神人四裔賓服海内晏然百姓興¶
　于禮義囹圄空虛刑措不用四十餘年有唐虞之風¶
　焉¶
葬于畢(康王陵在文/王陵東南)¶
昭王¶
(己/丑)元年¶
　王之時王道缺微周始衰¶
<pb:KR2b0037_WYG_002-62a>¶
(壬/寅)十有四年魯公子㵒(音/費)弑其君宰(伯禽之/孫幽公)而自立(是為/魏公)¶
　(金氏履祥曰弑君爭國之禍自/是始而王不能討失政甚矣)¶
(己/夘)五十有一年有光五色貫紫微(紫宫垣十五星一日紫/微大帝之座天子之常)¶
(居/也)井水溢王崩于漢子滿立(是為/穆王)¶
　王南廵狩反濟漢(漢水注/見前)漢濵之人以膠船進王至¶
　中流膠液船解王及祭公(周公後/伯爵)皆溺焉(大紀王隕/于漢王右)¶
　(辛餘靡振王以/濟王遂發疾崩)¶
穆王¶
<pb:KR2b0037_WYG_002-62b>¶
　王生于昭王之二年(國語昭王娶于房/曰房后生穆王)至是即位年¶
　已五十餘¶
(庚/辰)元年築祗宫(圻内逰/觀之宮)¶
(壬/午)三年命君牙為大司徒伯冏為太僕正(作君牙/及冏命)¶
(丙/申)十有七年王西廵狩徐戎叛(徐戎注/見前)王歸征克之¶
　王得八駿馬(一赤驥二盜驪三白義四渠黄/五驊騮六騧騟七騄耳八山子)有造父¶
　者(蜚亷/之後)以善御幸遂西廵狩樂而忘歸四方諸侯爭¶
　訟無所質正咸歸于徐(嬴姓國子爵地方五百里徐/子行仁義故諸侯多歸之)¶
<pb:KR2b0037_WYG_002-63a>¶
　徐子得朱弓赤矢以為天瑞自稱偃王朝之者三十¶
　六國王聞徐子僭號恐遂稱受命乃命造父御一日¶
　千里長驅而歸使楚人伐徐徐子不忍鬬其民北走¶
　彭城(今徐州府/銅山縣)百姓從之者以萬數徐子將死曰吾¶
　頼于文徳不明武備故至此¶
封造父于趙城(今平陽府趙城縣有故城/在縣西南即造父之邑)¶
　以御八駿功故封其後為趙氏(至晉趙/衰始著)¶
(甲/寅)三十有五年征犬戎(西戎名舜竄三苗子三危其後/繁熾夏之衰犬戎入居邠岐間)¶
<pb:KR2b0037_WYG_002-63b>¶
　時王將征犬戎祭公謀父諫曰不可先王耀徳不觀¶
　兵王不聽遂征之得四白狼四白鹿以歸自是荒服¶
　者不至¶
(己/丑)五十年命吕侯(吕國名/注見前)作吕(亦作/甫)刑¶
　王命吕侯為大司宼作修刑辟(周制五刑凡二千/五百王増至三千)訓¶
　夏贖刑(訓暢夏后時贖刑之法制為五罰墨辟疑赦/其罰百鍰劓辟疑赦其罰惟倍剕辟疑赦其)¶
　(罰倍差宮辟疑赦其罰六/百鍰大辟疑赦其罰千鍰)以詰四方¶
　(蔡氏沈曰吕命専訓贖刑夲舜典金作贖刑之語以/行其一切權宜之計然其哀矜惻怛猶有三代忠厚)¶
<pb:KR2b0037_WYG_002-64a>¶
　(之遺/意)¶
(甲/戌)五十有五年王崩于祗宫子繄扈立(是為/共王)¶
　王之初思保位為難欲自警寤作史記書事之要戒¶
　俾戎夫(官名/)言之朔望以聞厥後欲肆其心周行天¶
　下祭公謀父作祈招之詩(祈父周司馬招其名也詩/云祈招之愔愔式昭徳音)¶
　(思我王度式如玉式如金/刑民之力而無醉飽之心)以止王心是以獲没于祗¶
　宫¶
共王¶
<pb:KR2b0037_WYG_002-64b>¶
(乙/亥)元年¶
(丁/丑)三年滅宻(密國即密須/地注見前)¶
　王游于涇上(涇水出甘肅平涼縣筓頭/山至西安府髙陵縣入渭)密公從有三¶
　女奔之其母曰必致之王夫女三為粲美物也而何¶
　徳以堪之密公不獻一年王滅密¶
(丙/戌)十有二年王崩子囏立(是為/懿王)¶
懿王¶
(丁/亥)元年徙都于槐里(漢書地理志右扶風槐里周曰犬/邱懿王都之故城在今西安府興)¶
<pb:KR2b0037_WYG_002-65a>¶
(平縣/東南)¶
(辛/亥)二十有五年王崩共王弟辟方立(是為/孝王)¶
孝王¶
(壬/子)元年¶
(甲/子)十有三年封非子于秦(地理今釋今陜西秦/州有秦亭非子所封)¶
　非子惡來革之後(秦世譜惡來女防旁/臯大凡大駱非子)居犬邱好馬¶
　善養息之王使主馬于汧(水名在鳳翔府/汧陽縣入渭)渭(注見/前)之¶
　間馬大蕃息乃分土為附庸邑之秦曰昔伯翳為舜¶
<pb:KR2b0037_WYG_002-65b>¶
　主畜多息故有土錫姓曰嬴今其後亦為朕息馬其¶
　使續嬴氏祀號曰秦嬴¶
大雨雹江漢冰¶
　(胡氏一桂曰嬴秦始封而災/異即見履霜之象已兆于此)¶
(丙/寅)十有五年王崩懿王子燮立(是為/夷王)¶
夷王¶
　主為懿王太子孝王崩諸侯復立為王¶
(丁/夘)元年覲禮廢¶
<pb:KR2b0037_WYG_002-66a>¶
　覲禮天子不下堂而見諸侯王徳諸侯之立已始下¶
　堂而見降與抗禮¶
(己/巳)三年命虢公(虢注見前杜預/曰二虢皆公爵)伐太原之戎(後漢書西/羌傳穆王)¶
(遷戎于太原舊説以為即山西太原顧炎武曰在今/甘肅平涼府固原州後魏立原州以古太原而名)¶
　至于俞泉(地名/)獲馬千匹¶
(甲/戌)八年楚子熊渠伐庸(今湖北鄒陽府/竹山縣古庸國)揚粤(漢書南粤/王傳略定)¶
(揚粤師古曰本揚/州之分故云揚粤)至于鄂(今湖北武昌府/武昌縣有鄂城)¶
　熊渠之先曰鬻熊(注見/前)事文王有勤勞成王時封其¶
<pb:KR2b0037_WYG_002-66b>¶
　後(曰熊繹鬻/熊曾孫)于楚(先曰荆後/改曰楚)錫以子男之田姓芈(音/弭)¶
　氏居丹陽(今湖北宜昌府歸州有古丹陽城楚始封/此曰西楚後徙枝江亦曰丹陽是為南楚)¶
　(今荆州府/枝江縣是)傳至熊渠(熊繹五/世孫)王室微諸侯相伐熊渠¶
　甚得江漢間民和乃興兵西伐庸東侵楊粤至于鄂¶
　熊渠曰我蠻夷也不與中國之號諡乃立其諸子為¶
　王(長子康為句亶王中子紅為/鄂王少子執疵為越章王)分處江上(厲王時熊/渠畏王伐)¶
　(楚去其/王號)¶
(壬/午)十有六年王崩子胡立(是為/厲王)¶
<pb:KR2b0037_WYG_002-67a>¶
殺齊侯不辰(太公元/孫哀公)¶
　紀侯(姜姓今青州府壽光/縣有紀城紀侯國)譖齊侯于王王烹齊侯而¶
　立其弟靜(是為胡公/徙治薄姑)¶
厲王¶
(癸/未)元年¶
　王暴虐詩人作刺(召穆公作民勞蕩凡伯作/板芮伯作桑柔皆以刺王)¶
(辛/丑)十有九年齊公子山弑其君靜而自立(是為/獻公)¶
　哀公之同母少弟山怨胡公乃與其黨襲殺胡公而¶
<pb:KR2b0037_WYG_002-67b>¶
　自立盡逐胡公子徙治臨淄(故城在今臨淄/縣北亦曰齊城)¶
(壬/子)三十年以榮夷公為卿士(墨子厲王染于榮夷終論/語疏榮公武王時為天子)¶
(公卿夷公/蓋其後也)¶
　王好利說榮夷公芮良夫(姬姓伯爵世為王朝卿士/食采于苪今山西苪城縣)¶
　諫曰榮公好專利而不知大難夫利百物之所生也¶
　天地之所載也王人者將導利而布之上下猶日怵¶
　愓懼怨之來也今王專利其可乎榮公若用周必敗¶
　王不聽卒以為卿士諸侯不享¶
<pb:KR2b0037_WYG_002-68a>¶
(乙/夘)三十有三年使衞巫(衛國/之巫)監謗¶
　王無道國人謗王召公(召康公之後穆公虎世輔王室/食采于召今鳳翔府岐山縣召)¶
　(亭/是)諫曰民不堪命矣王怒得衞巫使監謗者以告則殺¶
　之國人莫敢言道路以目王喜告召公曰吾能弭謗矣¶
　召公曰是障之也防民之口甚于防川是故為川者決之¶
　使導為民者宣之使言若壅其口其與能幾何王不聽¶
(己/未)三十有七年王出居于彘(今平陽府霍州有彘城元/和志即周厲王所奔之地)¶
　王心戾虐萬民弗忍乃相與畔襲王王出奔于彘太¶
<pb:KR2b0037_WYG_002-68b>¶
　子靖匿召公家國人圍之召公曰昔吾驟諫王王不¶
　聽故至此今殺王太子王其以我為讐而懟怒乎夫¶
　事君者險而不懟怨而不怒况事王乎乃以其子代¶
　王太子太子竟得脱¶
(庚/申)三十有八年王在彘共和行政¶
　召公周公(周公元子伯禽就封于魯次子留相王/室世為周公食采于雍今陜西鳳翔縣)二¶
　相以太子靖㓜相與協和共理國事號曰共和¶
　五十有一年王崩于彘周公召公奉太子靖即位(是為/宣王)¶
<pb:KR2b0037_WYG_002-69a>¶
　初太子長于召公之家共和十四年厲王崩二相乃¶
　共立之為王輔之修政諸侯復宗周¶
宣王¶
(甲/戌)元年命秦仲征西戎¶
　初厲王之時西戎反王室滅太邱大駱(非子/父)之族王¶
　即位命秦仲為大夫率其國人征之¶
命尹吉甫(路史少昊子般封尹在汾州/及周為尹氏采邑有吉甫墓)北伐玁狁(北狄/)¶
　時玁狁内侵逼近京邑(詩玁允匪茹整居焦獲侵鎬/及方至于涇陽  焦獲爾雅)¶
<pb:KR2b0037_WYG_002-69b>¶
　(十藪之一在今西安府涇陽縣鎬劉向以為千里之/鎬非鎬京也方即朔方朱子曰靈夏等州地涇陽涇)¶
　(水之/北也)王命吉甫北伐逐之太原(注見/前)而歸于是有六¶
　月之詩(詩序六月宣/王北伐也)¶
(乙/亥)二年命方叔(詩傳周卿士五官/之長故曰元老)南征荆蠻(即楚/)¶
　時荆蠻背叛方叔嘗預北伐有功(詩顯允方叔征伐/玁狁蠻荆來威)¶
　王命率師南征荆蠻來服于是有采芑之詩(詩序采/芑宣王)¶
　(南征/也)¶
命召虎平淮夷(淮南/之夷)¶
<pb:KR2b0037_WYG_002-70a>¶
　淮夷不服王命召虎率師循江漢討平之(詩江漢湯/湯武夫洸)¶
　(洸經營四方/告成于王)疆理其地南至于海(詩于疆于理/至于南海)師還¶
　鍚虎圭瓚秬鬯以嘉其勲尹吉甫乃賦江漢之詩以¶
　美之(詩序江漢尹吉甫美宣王也能/興衰撥亂命召穆公平淮夷)¶
王親征徐戎(在淮/之北)¶
　王既命召虎平淮南之夷乃親率六師(太師皇父為/帥程伯休父)¶
　(為司/馬)以征淮北徐方來庭召虎作常武之詩美王因¶
　以為戒(詩序常武召穆公美宣王也有常徳以立武/事因以為戒孔疏戒者就常徳之中而戒使)¶
<pb:KR2b0037_WYG_002-70b>¶
　(常行/也)¶
(己/夘)六年大旱(自二年不雨/至于是年)¶
　王承厲王之烈内有撥亂之志遇烖而&KR0008;側身修行¶
　欲消去之天下喜于王化復行百姓見憂(天下百姓/見被矜憂)¶
　仍叔(仍氏叔字/周大夫)作雲漢之詩以美之¶
秦仲死于西戎命其子伐戎破之¶
　西戎殺秦仲仲有子五人(長者為/莊公)王召其昆弟與兵¶
　七千使伐西戎破之于是與其先大駱犬邱之地(與/荘)¶
<pb:KR2b0037_WYG_002-71a>¶
　(公/)為西垂大夫(今甘肅秦州有西縣故城/秦莊公所居漢為縣後廢)¶
(辛/巳)八年廵狩東都¶
　王内修政事外復文武之境土乃選車徒備器械㑹¶
　諸侯于東都因以田獵講武詩人作車攻吉日(詩序/車攻)¶
　(宣王復古也吉/日美宣王田也)¶
(乙/酉)十有二年立魯侯敖(魏公之/孫武公)之少子□為魯世子¶
　魯侯與長子括少子□來朝王愛□欲立為魯世子¶
　樊仲山甫(大王子虞仲支孫食采于樊亦曰陽/樊今河南懐慶府濟源縣皮城是也)諫曰¶
<pb:KR2b0037_WYG_002-71b>¶
　不可不順必犯犯王命必誅故出令不可不順也若¶
　魯從之諸侯效之王命將有所壅若不從而誅之是¶
　自誅王命也王卒立之(是為/懿公)其後括之子伯御弑□¶
　而自立(事在二十/十一年)¶
不耤千畝(文獻通考周制天子孟春之月擇元辰帥公/卿諸侯大夫躬耕耤田千畆于南郊冕而朱)¶
(紘躬秉耒天子三推三公五推卿諸侯九推/庶人終畆厲王時耤田禮廢宣王不復遵古)¶
　王不修耤于千畝虢公諫曰民之大事在農是故稷¶
　為大官惟農是務三時務農而一時講武故征則有¶
<pb:KR2b0037_WYG_002-72a>¶
　威守則有財若是乃能媚于神而和于民今天子欲¶
　修先王之緒而棄其大功匱神乏祀而困民之財何¶
　以求福用民王弗聽¶
(乙/未)二十有二年王后姜氏諫王¶
　姜后賢而有徳王嘗晏起后脱簪弭待罪于永巷使¶
　其傅母通言于王曰妾不才至使君王失禮而晏朝敢¶
　請罪王曰寡人不徳實自生過非夫人之罪也遂勤于¶
　政早朝晏退繼文武之迹成中興之業為周世宗¶
<pb:KR2b0037_WYG_002-72b>¶
封弟友于鄭(西周畿内邑今陜西華川鄭縣故城是後/徙虢鄶之間今河南新鄭縣是其餘民南)¶
(保漢中今漢中/府南鄭縣是)¶
　友厲王少子王封之鄭并賜之祊田(今山東沂州府/費縣有故祊城)¶
　天子廵狩助祭泰山湯沭之邑¶
(乙/巳)三十有二年伐魯誅伯御立魯侯之弟稱(是為/孝公)¶
　王既誅伯御問魯公子能導(一作/訓)順諸候者以為魯¶
　後樊仲山甫曰懿公之弟稱肅恭明神敬事耆老賦事¶
　行刑必問于遺訓咨于故實王曰是能訓治其民矣¶
<pb:KR2b0037_WYG_002-73a>¶
　乃命魯侯稱于夷宫(祖夷王/廟也)¶
(癸/丑)四十年料民于太原(注見/前)¶
　初王伐姜戎(四岳之裔初居/𤓰州後徙中土)敗積于千畝(地名在今/山西遼州)¶
　乃料民(簡料/其數)于太原仲山甫諫曰民不可料也古者¶
　司民協孤終(協考孤㓜/終死也)司商協民姓(别生/分類)司徒協¶
　旅(師旅/)司宼協禁(罪𨽻刑/死之數)牧協職(物色/之數)工協革(牛馬羊/之皮)¶
　場協入(知粟/數)廩協出(知用/數)而又治農于朝(千畝/田也)蒐于¶
　農隙耨穫亦于耤(王亦至于/耤考課)獮于既蒸狩于畢時是¶
<pb:KR2b0037_WYG_002-73b>¶
　皆習民數者也又何料焉且無故而料民天所惡也¶
　害于政而妨于後嗣王卒料之¶
(丙/辰)四十有三年殺杜伯(西安府長安縣有杜/城水經注周杜伯國)¶
　王將殺杜伯而非其罪伯之友左儒爭之九復之而¶
　王不許王曰汝别君(猶背/也)而異友儒曰君道友逆則¶
　順君以誅友友道君逆則順友以違君王卒殺杜伯儒¶
　死之(杜伯子叔隰/奔晉為士氏)¶
(己/未)四十有六年王崩子湼立(史記作宮湼/是為幽王)¶
<pb:KR2b0037_WYG_002-74a>¶
　(金氏履祥曰宣王初年有志撥亂周道復興然不克/有終如廢魯適不耤千畝料民太原殺杜伯大畧可)¶
　(見其後幽王繼/之卒以東遷)¶
幽王¶
(庚/申)元年立姜氏(申候/女)為王后宜臼(申后/子)為太子¶
(壬/戌)三年納褒姒(褒國名今陜西漢中/府褒城縣古褒國)¶
　初宣王之時童謠曰檿弧箕服(山桑為弓箕/木為矢房)實亡周¶
　國于是王聞之有夫婦鬻是噐者上使執而戮之府¶
　之小妾生女而非王子也懼而棄之(國語史伯曰夏/之衰褒之神化)¶
<pb:KR2b0037_WYG_002-74b>¶
　(為二龍以同于王庭而言夏后卜請其漦櫝而藏之/及殷周莫之發也厲王之末發而觀之漦流于庭不)¶
　(可除王使婦人不幃而譟之化為元黿以入于王府/府之童妾未既齓而遭之既笄而孕不夫而育故懼)¶
　(而棄/之)為弧服者方逃于道收之以奔于褒後褒姁有¶
　獄請入此女于王以贖其罪是為褒姒至是王入後宫¶
　愛而納之生子伯服¶
三川震(三川涇洛渭也地/震故三川亦動)¶
　伯陽父曰(唐固曰伯陽父周/柱下史老子也)周將亡矣天地之氣隂¶
　伏而不能出陽廹而不能蒸于是有地震今三川實¶
<pb:KR2b0037_WYG_002-75a>¶
　震是陽失其所而塡隂也(韋昭曰為/隂所鎮)陽失而在隂(韋/昭)¶
　(曰在隂/下也)源必塞源塞國必亡昔伊洛竭而夏亡河竭¶
　而商亡今周徳若二代之季矣其川源又塞塞必竭¶
　川竭山必崩山崩川竭亡之徴也若國亡不過十年¶
　數之紀也是歲三川竭岐山崩¶
(甲/子)五年廢申后及太子宜臼以褒姒為后伯服為太子¶
　褒姒與虢石父比譖廢申后太子褒姒立為后伯服¶
　為太子宜臼出奔申(國名姜姓四岳之裔今河南南/陽府南陽縣有申城申侯國)¶
<pb:KR2b0037_WYG_002-75b>¶
　太史伯陽曰禍成矣無可奈何褒姒不好笑王悦之¶
　萬方故不笑乃無故舉烽火諸侯悉至至而無冦褒¶
　姒乃大笑¶
(乙/丑)六年冬十月辛卯朔日有食之¶
　于是有十月之交詩(詩序十月之交/大夫刺幽王也)¶
(丁/夘)八年以鄭伯友為司徒¶
　友為司徒甚得周衆問于史伯曰王室多故予安逃¶
　死乎史伯曰獨雒之東土河濟之南可居公曰何以¶
<pb:KR2b0037_WYG_002-76a>¶
　對曰地近虢(東虢注/見前)檜(妘姓國居蔡洧之間今/開封府密縣有檜城)虢檜¶
　之民貪而好利百姓不附今公為司徒民皆愛公公¶
　誠請居之虢檜之君見公方用事輕分公地虢檜之¶
　民皆公之民也友曰善于是言于王徙其民雒東虢¶
　檜果獻十邑(後武公竟取十/邑而滅虢檜)¶
(庚/午)十有一年申侯以犬戎入宼弑王鄭伯友死之晉衞¶
秦皆以兵来救立故太子宜臼(是為/平王)¶
　王欲殺故太子宜臼求之于申申侯弗與召西夷犬¶
<pb:KR2b0037_WYG_002-76b>¶
　戎攻王王舉烽火徴兵兵莫至犬戎遂弑王于驪山¶
　下(山在西安府/臨潼縣東南)虜褒姒鄭伯友死于戰秦(襄公/)力戰¶
　破戎衞侯和(既武公康/叔九世孫)從晉侯仇(叔虞封唐傳子燮/改國為晉燮八傳)¶
　(為文/侯仇)合諸侯兵逐戎黜伯服鄭世子掘突(武公/)收父散¶
　兵從諸侯東迎太子宜臼立之¶
　¶
　¶
御批厯代通鑑輯覽卷三¶
