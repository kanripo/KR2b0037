# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.153745
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷一
<pb:KR2b0037_WYG_001-1a>¶
欽定四庫全書¶
御批歴代通鑑輯覽卷一¶
伏羲氏(在位一百十五/年傳十五世)¶
太昊伏羲氏¶
　帝生于成紀(帝母居于華胥之渚履巨人跡意有所/動虹且繞之因而始娠生帝于成紀)¶
　(華胥古國寰宇記藍田縣有華胥氏/陵成紀故城在今甘肅秦州秦安縣)以木徳繼天而¶
　王故風姓有聖徳象日月之明故曰太昊¶
都陳(左傳陳太昊之墟鄭樵通志伏羲都陳宛/邱城是也  宛邱今河南陳州府治是)¶
<pb:KR2b0037_WYG_001-1b>¶
始畫八卦¶
　帝徳洽上下有龍馬(説文龍鱗䖝之長玉篇馬武獸/也此馬身而龍鱗故曰龍馬)¶
　負圗出于河(孔安國書傳伏羲氏王天下龍馬出河/朱子河圖論圖之位一與六共宗而居)¶
　(乎北二與七為朋而居乎南三與八同道而居乎/東四與九為友而居乎西五與十相守而居乎中)乃¶
　仰觀象于天俯察法于地中觀萬物之宜始畫八卦¶
　卦有三爻因而重之為卦六十有四以通神明之徳¶
　而卜筮自此生焉(劉恕通鑑外紀伏羲徳洽上下天/應以鳥獸文章地應以河圖洛書)¶
　(則而象之乃作易説本禮緯舍文嘉羅泌路史鄭樵/通志皆因之考易大傳河出圖洛出書漢孔安國劉)¶
<pb:KR2b0037_WYG_001-2a>¶
　(向父子班固俱以河圖授羲洛書錫禹宋邵子/朱子並同今依書傳朱子為據餘説皆不取)¶
敎民佃漁畜牧¶
　民處草野逐捕禽獸茹毛飲血帝始結網罟以教佃漁¶
　故曰伏羲養犧牲以充庖㕑故又曰庖犧¶
以龍紀官¶
　因龍馬之瑞故以龍名官號曰龍師春官為青龍(又/曰)¶
　(蒼/龍)氏夏官為赤龍氏秋官為白龍氏冬官為黒龍氏¶
　中官為黄龍氏(偽三墤伏羲以共工為上相栢黄為/下相朱襄為飛龍氏昊英為潛龍氏)¶
<pb:KR2b0037_WYG_001-2b>¶
　(大庭為居龍氏渾沌為降龍氏隂康為土龍氏栗陸/為水龍氏命官之名與後十五世帝號多同今不取)¶
作書契¶
　上古結繩以紀事帝易之以書契百官以治萬民以¶
　察¶
作甲厯¶
　帝始立周天厯度(以定日月列星分/度見晉書天文志)乃作甲厯日月¶
　嵗時(日主晝月主夜日月相逐積三百/六十晝夜為一嵗説見周髀算經)自此而生焉¶
　(外紀伏羲有甲厯五運通志甲厯起于甲寅王應麟/曰甲寅之説葢本通厯考大撓始作甲子若伏羲時)¶
<pb:KR2b0037_WYG_001-3a>¶
　(已干支相配黄帝又何/必命官重作乎今不取)¶
制嫁娶¶
　民男女無别帝制嫁娶以儷(音麗/偶數)皮為禮正姓氏通¶
　媒妁以重人倫之本而民始不凟¶
造琴瑟¶
　斲桐為琴繩絲為絃絃二十有七絙(古登/切)桑為三十¶
　六絃之瑟而樂音自是興焉(伏羲樂曰立基亦曰扶/來載孝經鈎命訣今不)¶
　(取/)¶
<pb:KR2b0037_WYG_001-3b>¶
帝崩塟于陳(太昊陵在今陳州/府懐寧縣西北)¶
　帝神靈首出開物成務立極萬世在位一百一十有¶
　五年而崩傳十五帝曰女媧氏(佐太昊正婚姻以重/萬民之判是為神媒)¶
　(太昊沒共工氏作亂女媧誅之以治天下命臣隨作/笙簧以通殊風娥陵制都良筦以一天下之音破五)¶
　(十絃之瑟為二十/五絃而樂以和)栢皇氏中央氏(亦曰/中皇)大庭氏(具膺/錄也)¶
　(三辰増輝五鳯異色都于曲阜故/魯有大庭氏之庫亦曰朱顔氏)栗陸氏驪連氏(亦/曰)¶
　(昆/連)渾沌氏(亦曰/混敦)赫胥氏(其時之民鼔腹而㳺舎哺而/嬉晝動夕息渇飲飢食莫知)¶
　(作善而/作惡也)尊盧氏昊英氏(又曰/子英)有巢氏(上古聖人敎民/巢居及其久也)¶
<pb:KR2b0037_WYG_001-4a>¶
　(木處而顛有聖人教之編槿而廬緝/雚而扉革有巢之化故亦號有巢氏)朱襄氏(又曰/子襄)葛¶
　天氏(其治世也不言而信不化而行其作樂也/三人操牛尾投足以歌八闋是謂廣樂)隂康¶
　氏無懐氏(其民廿食而樂居懐土而重生雞犬之音/相聞民至老死不相往來命之曰無懐氏)¶
　(之/民)凡一千二百六十年而神農氏作¶
神農氏(在位一百四十年傳/八世合五百二十年)¶
炎帝神農氏¶
　帝起于烈山(帝母曰安登有神龍之感而生帝于烈/山  烈山一名厲山在湖北徳安府隨)¶
　(州北荆州記厲郷縣有石穴/昔神農生此世謂之神農穴)故亦曰烈山氏長于姜¶
<pb:KR2b0037_WYG_001-4b>¶
　水(在今陜西鳳翔府岐山縣東水經/注岐水東逕姜氏城南為姜水)故以姜為姓以¶
　火徳代伏羲氏治天下故曰炎帝¶
都陳遷曲阜(皇甫謐帝王世紀炎帝都于陳又徙魯元/和志曲阜古炎帝之墟曲阜今縣屬山東)¶
(兖州/府)¶
以火紀官¶
　春官為大火夏官為鶉火秋官為西火冬官為北火¶
　中官為中火¶
初藝五穀¶
<pb:KR2b0037_WYG_001-5a>¶
　民茹草木食禽獸不知耕稼帝因天時相地宜斲木¶
　為耜揉木為耒教民藝五榖而農事興焉¶
始制醫藥¶
　民有疾病未知藥石帝始味草木之滋察其寒温平¶
　熱之性辨其君臣佐使之義神而化之遂作方書以¶
　療民疾而醫道立矣復察水泉甘苦令人知所趨避¶
　由是民無夭札之患天下宜之故號神農氏¶
立市㕓¶
<pb:KR2b0037_WYG_001-5b>¶
　列㕓于國日中為市致天下之民聚天下之貨交易¶
　而退各得其所¶
夙沙氏(英賢傳炎/帝時侯國)來歸¶
　諸侯夙沙氏叛煑海為鹽(説文古者夙沙/煑海始謂之鹽)不用帝命¶
　其臣箕文諫而被殺帝益修厥徳夙沙之民自攻其¶
　君而來歸¶
帝崩于長沙(今湖南/長沙府)之茶鄉(今長沙府/茶陵州)塟茶陵(炎帝陵/在今湖)¶
(南衡州府/酃縣西)¶
<pb:KR2b0037_WYG_001-6a>¶
　帝興萬世生養之利法省而不煩威厲而不試其俗¶
　樸重端慤不忿争而財足無制令而民従在位一百¶
　四十年而崩傳八世(譙周曰自神農至/榆㒺相承八代)曰帝臨魁(炎/帝)¶
　(子在位/八十年)帝承(帝臨魁子在/位六十年)帝明(帝承子在位/四十九年)帝宜(帝/明)¶
　(子在位四/十五年)帝來(帝宜子在位/四十八年)帝裏(帝来子又曰帝居/在位四十三年)¶
　帝榆㒺(帝裏曾孫神農氏之政至帝始衰諸侯攜貳/帝居位之五十五年諸侯尊軒轅為天子降)¶
　(封帝于潞神農氏遂亾帝炎帝有别子曰柱佐帝播/種五榖後世祀以為稷  裏有孫曰戯其後有勾龍)¶
　(為類頊后土能平九州辨土/地之宜後世祀之以配社)凡五百二十年而黄帝¶
<pb:KR2b0037_WYG_001-6b>¶
　氏作¶
軒轅氏(在位一/百年)¶
黄帝軒轅氏¶
　少典氏(神農時/諸侯)之子(母曰附寳見電光/繞斗感而有孕)生帝于軒轅¶
　之邱(在今河南開/封府新鄭縣)故曰軒轅氏姓公孫(長于姬水故/又以姬為姓)¶
　國于有熊(即新鄭杜佑通典新鄭祝融之/墟黄帝都于有熊亦在此也)故亦曰有¶
　熊氏¶
誅蚩尤(史記索隠/古諸侯號)于涿鹿(山名在今直隷宣/化府保安州南)¶
<pb:KR2b0037_WYG_001-7a>¶
　蚩尤好兵喜亂作刀㦸大弩以暴虐天下兼并諸侯¶
　攻炎帝榆㒺榆㒺遜居涿鹿帝乃徴師諸侯與蚩尤¶
　戰于涿鹿之野蚩尤作大霧軍士昬迷帝為指南車¶
　以示四方(陳殷曰車上用子午盤/針以定四方是為指南)遂擒蚩尤而戮之¶
　(史記炎帝欲侵陵諸侯軒轅乃修徳振兵與炎帝戰/于阪泉之野三戰然後得其志説本大戴禮五帝徳)¶
　(篇考左傳晉文公將勤王使卜偃卜之曰吉遇黄帝/戰于阪泉之兆然不言其與炎帝戰也若如戴徳史)¶
　(遷所云則放伐之事軒轅已先行之成湯何必/更有慙徳且三戰得志其文尤不雅馴今不取)¶
諸侯尊帝為天子¶
<pb:KR2b0037_WYG_001-7b>¶
　帝自涿鹿還諸侯咸尊帝為天子以代神農氏因有¶
　土徳之瑞色尚黄故號曰黄帝¶
以雲紀官¶
　帝初受命適有雲瑞乃以雲名官春官為青雲夏官¶
　為縉雲秋官為白雲冬官為黒雲中官為黄雲¶
立六相暨史官¶
　帝舉風后(太昊/之裔)力牧太山稽常先大鴻(史記封禪書/鬼臾蓲號大)¶
　(鴻容臾蓲/音  邱)以治民命蒼頡為左史沮誦為右史¶
<pb:KR2b0037_WYG_001-8a>¶
制六書¶
　蒼頡觀鳥獸蹄迒之跡體類象形而制字字有六義¶
　一曰象形(謂日月之類象/形體而為之也)二曰指事(謂上下之類人/在一上為上人)¶
　(在一下為下各指/其事以為之也)三曰㑹意(謂武信之類止戈為武/人言為信㑹合人意也)¶
　四曰轉注(謂考老之類左右/相轉以為言也)五曰諧聲(謂江河之類/皆以水為形)¶
　(以工可/為聲也)六曰假借(謂令長之類/一字兩用也)使天下義理必歸文¶
　字天下文字必歸六書(循蜚紀以蒼頡為史皇又言/剏成文字天為兩粟鬼為夜)¶
　(哭其説迂/怪今不取)¶
<pb:KR2b0037_WYG_001-8b>¶
制陳法¶
　帝衍握竒(亦作/機)之法(太平御覽風后為/黄帝衍握竒圖)設五旗(軍中/所建)¶
　(具五方/之色)五麾(牙旗也以牙為飾亦/具五色見出軍訣)六毒(與纛同軍/中大旗也)而¶
　制其陳熊(山獸春/出冬蟄)羆(似熊/多力)貔(豹属出/貉國)貅(猛獸/貔類)以為前¶
　行(路史注此言/勇鋭之士)鵰(鷙鳥似/鷹而大)鶡(毅鳥/似雉)鴈(隨陽/之鳥)鸇(鷂属即/晨風)¶
　以為左右(路史注此言/旗之所繪)又命岐伯作鐲(形如小鐘/以節鼓)鐃¶
　(似鈴無舌/以止鼓)鼓(革音之器/為羣音長)角(形如筒軍/中所吹)靈鞞(騎上/鼓)神鉦¶
　(今之/銅鑼)以揚徳而建武¶
<pb:KR2b0037_WYG_001-9a>¶
立占天官¶
　帝設靈臺立五官(天地神民/物類之官)以叙五事命鬼臾蓲占¶
　星羲和占日尚儀占月車區占風¶
作甲子¶
　帝命大撓探五行之情占斗柄(即斗柄東北/第七星也)所建(史/記)¶
　(天官書攝提直斗/杓所指以建時節)始作甲子(甲乙丙丁戊己庚辛壬/癸謂之幹子丑寅夘辰)¶
　(巳午未申酉戌亥謂之枝枝幹/相配以名日而定之以納音)¶
作蓋天(即渾/天儀)及調厯(黄帝/厯名)¶
<pb:KR2b0037_WYG_001-9b>¶
　命容成作葢天以象周天之形因五量(起于黄鐘之/龠合龠為合)¶
　(以十乗之為升/斗斛是為嘉量)定五氣(五行/之氣)起消息(皇侃曰陽生為/息隂死為消)¶
　察發斂(孟康曰春夏為/發秋冬為斂)以作調厯嵗紀甲寅日紀甲¶
　子而時節定是嵗己酉朔旦日南至而獲神䇿(神蓍/也)¶
　乃迎日推䇿(推算以逆/知時日)造十六神厯積斜(音/餘)分以置¶
　閏配甲子而設蔀(至朔同在日/首謂之蔀)于是時恵而辰従¶
定算數(即九章/算法)¶
　命𨽻首定數以率其羡要其㑹而律(即律吕數因律/起律以數成)¶
<pb:KR2b0037_WYG_001-10a>¶
　度(分寸尺丈引/所以度長短)量(注見/上)衡(所以任權而平銖/兩斤石鈞之輕重)由是成¶
　焉¶
造律吕作咸池之樂¶
　帝命伶倫取竹嶰谿之谷(昆侖之/北谷)㫁兩節間而吹之¶
　以為黄鐘之宫(律之最/長者)制十二筩以聴鳳(靈鳥五采/而文其雌)¶
　(凰/)凰之鳴其雄鳴六雌鳴亦六以比黄鐘之宫損益¶
　相生(下生者三分損一/上生者三分益一)為六律(黄鍾太簇姑洗㽔賓/夷則無射陽管為律)¶
　六吕(大吕應鍾南吕林鍾/仲吕夾鍾隂管為吕)又命榮猨鑄十二鐘(金音/之器)¶
<pb:KR2b0037_WYG_001-10b>¶
　以協月筩于是文之以五聲(宫商角/徴羽)播之以八音(金/石)¶
　(絲竹匏/土革木)命大容作雲門大卷之樂中春之月乙卯之¶
　辰日在奎(西方奎十六/星天之武庫)始奏之命曰咸池¶
作冕旒(冠有旒曰冕/垂玉曰旒)正衣裳¶
　帝作冕垂旒充纊(細綿/也)為元衣黄裳以象天地之正¶
　色旁觀翬翟草木之華乃染五采為文章以表貴賤¶
作器用¶
　命甯封為陶正赤將為木正以利器用揮作弓夷牟¶
<pb:KR2b0037_WYG_001-11a>¶
　作矢以威天下又命共鼓化狐刳木為舟剡木為楫¶
　以濟不通邑夷作車以行四方服牛乗馬備物致用¶
　而天下利矣¶
作合宫¶
　帝廣宫室之制遂作合宫(又曰/明庭)以祀上帝享百神而¶
　敷政焉¶
作貨幣¶
　范金(五色/之金)為貨制金刀(錢名/也)立五幣(金刀泉/布帛)以制國¶
<pb:KR2b0037_WYG_001-11b>¶
　用¶
作内經¶
　帝察五氣(燥濕寒/温涼)立五運(甲巳土乙庚金丙辛/水丁壬木戊癸火)洞性¶
　命紀隂陽咨于歧伯而作内經復命俞跗雷公察明¶
　堂究息脉巫彭桐君處方餌而人得以盡年¶
敎民蠶¶
　西陵氏之女嫘(力追/切)祖為帝元妃始教民育蠶治絲¶
　繭以供衣服而天下無皴瘃(音逡祝/寒瘍也)之患後世祀為¶
<pb:KR2b0037_WYG_001-12a>¶
　先蠶¶
畫野分州經土設井¶
　帝方行天下(史記帝拔山通道未嘗寧居/遷徙往來以師兵為營衛)東至海西¶
　至崆峒(山名在今甘肅肅/州髙臺縣西南)南至江(注詳/後)北逐葷粥(史/記)¶
　(匈奴傳唐虞以前有山/戎葷粥獫狁居于北蠻)合符釡山(在今直隷宣化/府保安州西南)而¶
　邑于涿鹿之阿(括地志媯州有涿鹿故城本黄/帝所都  唐媯州今保安州是)于是¶
　畫野分州得百里之國萬區命匠營國邑置左右大¶
　監監于萬國萬國以和遂經土設井(言其經界/如井字也)以塞¶
<pb:KR2b0037_WYG_001-12b>¶
　争端立步(六尺/為步)制畝(步百/為畝)以防不足使八家為井井¶
　開四道而分八宅井一為鄰鄰三為朋朋三為里里¶
　五為邑邑十為都都十為師師十為州分之於井而¶
　計于州故地著(猶言/土著)而數詳¶
屈軼生于庭鳳凰巢于閣麒麟(仁獸毛蟲之長/牡曰麒牝曰麟)逰于囿¶
　帝順天地之紀風雨時若人無夭札物無疵癘有草¶
　生于庭佞人入則指之名曰屈軼鳳凰巢于阿閣麒¶
　麟逰于苑囿¶
<pb:KR2b0037_WYG_001-13a>¶
帝崩于荆山之陽塟橋山(在今陜西鄜州中部縣西北/亦曰子午山接甘肅慶陽府)¶
(真寧縣界黄/帝陵在山上)¶
　帝採首山(在今河南許/州襄城縣南)之銅鑄三鼎于荆山(在今河/南陜州)¶
　(閿鄉/縣南)之陽八月既望鼎成崩焉其臣左徹感思取衣¶
　冠几杖而廟祀之帥諸侯羣臣嵗時朝焉帝生而神¶
　靈弱而能言幼而徇(疾/也)齊(速/也)長而敦敏成而聰明徳¶
　配天地宰制羣動故民安樂不使而成不禁而止在¶
　位百年而崩年一百十有一嵗有子二十五人其得¶
<pb:KR2b0037_WYG_001-13b>¶
　姓者十有四人(曰祁已滕箴任旬嬉姞嬛/衣二姬二酉别為十二姓)元妃之子¶
　摰嗣位為少昊氏¶
金天氏(在位八/十四年)¶
少昊金天氏¶
　名摯(亦曰元囂/又曰清陽)已姓黄帝之子(母即嫘祖感大星如/虹下臨華渚而生帝)¶
　自窮桑(在曲阜/縣北)登帝位以金徳王天下故曰金天氏¶
　(史記黄帝之子曰元囂是為青陽降居江水不得立/漢書少昊帝考徳曰清凊者黄帝之子清陽也考少)¶
　(昊之立見于左傳故漢/書因之史記之説非是)¶
<pb:KR2b0037_WYG_001-14a>¶
都曲阜(左傳伯禽封于少昊之墟帝/王世紀少昊自窮桑徙曲阜)¶
以鳥紀官¶
　帝之立也鳳鳥適至因以鳥紀官鳳鳥(杜預左傳注/鳯知天時)¶
　氏為厯正元鳥(燕也春分/來秋分去)氏司分伯趙(伯勞也夏至/鳴冬至止)¶
　氏司至青鳥(鶬鷃也立春/鳴立夏止)氏司唘丹鳥(鷩雉也立秋/來立冬去)¶
　氏司閉是為厯正之四屬祝鳩(鷦鳩/孝鳥)氏為司徒雎鳩¶
　(王鳩鷙/而有别)氏為司馬鳲鳩(鴶鵴性/均平)氏為司空爽鳩(鷹也/性鷙)¶
　氏為司冦鶻鳩(鶻鵰春/來冬去)氏為司事是為鳩(聚/也)民之官¶
<pb:KR2b0037_WYG_001-14b>¶
　又立五雉(雉有/五種)為五工正(賈逵曰西鷷雉主攻木東/鶅雉主塼埴南翟雉主攻)¶
　(金北鵗雉主攻皮伊洛/之南為翬雉主飾五色)利器用正度量以夷(平/也)民立¶
　九扈(扈有/九種)為九農正(賈逵曰春扈趣民耕夏扈趣民/耘秋扈趣民斂冬扈趣民蓋蔵)¶
　(棘扈為果敺鳥行扈晝為民敺鳥宵扈夜為農敺/獸桑扈為蠶敺雀老扈趣民收麥今不得晏起)以¶
　扈(止/也)民無淫¶
作大淵之樂¶
　帝之御世諸福之物畢至爰書鸞(似鳯/多青)鳳(韋續字源/少昊作鸞)¶
　(鳯/書)立建鼓(大鼔/也)制浮磬(林之竒曰磬石取/至輕者故謂之浮)以通山川¶
<pb:KR2b0037_WYG_001-15a>¶
　之氣合樂以諧人神和上下是曰大淵¶
帝崩塟于曲阜(少昊陵在今/曲阜縣東北)¶
　帝能脩太昊之法象日月之明故曰少昊在位八十¶
　四年而崩年百嵗嗣位為髙陽氏¶
髙陽氏(在位七/十八年)¶
顓頊髙陽氏¶
　姬姓黄帝之孫黄帝元妃西陵氏生昌意昌意降居¶
　若水(即瀘水今名打沖河源出西畨逕四/川寜逺府之西昌諸縣與金沙江合)娶蜀山氏¶
<pb:KR2b0037_WYG_001-15b>¶
　女(是為女樞感瑶/光貫月之祥)生帝帝年十嵗佐少昊二十即帝¶
　位初國髙陽(今河南開封府/杞縣髙陽城是)故號髙陽氏以水徳王¶
　色尚赤¶
都于帝邱(今直隷大名府開州有濮陽故城/漢書地理志濮陽古帝邱顓頊墟)¶
始以民事紀官¶
　以少昊之子重為木正曰勾芒該為金正曰蓐收脩¶
　熈相代為水正曰元冥又以炎帝之後勾龍為后土¶
　而帝之孫黎為火正曰祝融分治五方是為五官¶
<pb:KR2b0037_WYG_001-16a>¶
命重黎治神人¶
　少昊之衰九黎(尚書正義黎氏九人/當時諸侯之為亂者)亂徳民神雜揉¶
　家為巫史民凟齊盟災禍薦臻帝乃命南正重司天¶
　以屬神北正黎司地以屬民使復舊常無相輕凟民¶
　用安生¶
以建寅月為厯元¶
　帝作厯以孟春之月為元是嵗正月朔旦立春五星¶
　㑹于營室(北方營室二星一/曰元宫一曰清廟)冰凍始泮蟄蟲始振雞¶
<pb:KR2b0037_WYG_001-16b>¶
　始三號天地萬物莫不應和故後世稱帝為厯宗(晉/書)¶
　(律厯志黄帝作調厯後顓帝/以孟春月為元遂為厯宗)¶
制九州(馬端臨文獻通考/顓帝創制九州)¶
　帝始建九州(兖冀青徐豫/荆揚雍梁)統領萬國北至幽陵(即幽/州)¶
　南至交趾(即南/交)西至流沙(在今安西府敦煌縣西南/地理今釋即古居延澤也)¶
　(其沙隨風/流行故名)東至蟠木(東海/中山)日月所照莫不砥(平/也)屬(四/逺)¶
　(皆平而/來服屬)¶
作承雲之樂¶
<pb:KR2b0037_WYG_001-17a>¶
　命飛龍氏㑹八風(條風明庶風清明風景風涼風閻/闔風不周風廣莫風是為八風)¶
　之音為圭水之曲以召氣而生物浮金効珍鑄之為¶
　鐘作五基六英之樂以享上帝朝羣侯名曰承雲¶
帝崩塟于濮陽(濮陽注見上顓帝陵在今/河南衛輝府滑縣東北)¶
　帝靜淵以有謀疏通而知事養材以任地載時以象¶
　天依鬼神以制義治氣以教化潔誠以祭祀在位七¶
　十八年崩年九十一嵗少昊之孫帝嚳嗣位是為髙¶
　辛氏¶
<pb:KR2b0037_WYG_001-17b>¶
髙辛氏(在位七/十年)¶
帝嚳髙辛氏¶
　姬姓名夋(七倫/切)少昊之孫父曰橋極帝生而神異自¶
　言其名年十五佐帝頊受封于辛(今河南歸徳府商/邱縣南有髙辛里)¶
　(元和志帝/嚳初封此)年三十代髙陽氏為天子以肇基于辛故¶
　曰髙辛氏以木徳王色尚黑¶
都于亳(今河南河南府偃師縣西有亳/城帝王世紀契父帝嚳都此)¶
作六英之樂¶
<pb:KR2b0037_WYG_001-18a>¶
　命咸黒典樂為聲歌名曰六英¶
帝崩塟于頓丘(頓丘故城在今直隷大名府清豐縣西/南帝嚳陵在今河南衛輝府滑縣東北)¶
　帝聰以知逺明以察㣲順天之義知民之急仁而威¶
　恵而信執中而徧天下日月所照風雨所至莫不従¶
　服在位七十年崩年百有五嵗帝元妃有邰氏女曰¶
　姜嫄(出祀郊禖見大人之/跡履之震動有娠)生棄次妃有娀氏女曰簡¶
　狄(春分元鳥降簡狄祈于郊/禖&KR1800;遺卵簡狄吞之而孕)生契三妃陳鋒氏女曰¶
　慶都(有赤龍之感/孕十四月)生堯四妃娵訾氏女曰常儀生摯¶
<pb:KR2b0037_WYG_001-18b>¶
　帝崩摯嗣位(帝王世紀摯母于四妃之中班最/下而摯子兄弟年最長故登帝位)九年¶
　荒淫無度諸侯廢之而尊堯為天子是為陶唐氏¶
陶唐氏(在位一/百嵗)¶
帝堯陶唐氏¶
　姬姓髙辛氏次子曰放勲育于母家伊侯之國(今河/南汝)¶
　(州伊/陽縣)後徙耆(亦曰黎今山西/潞安府黎城縣)故曰伊耆氏(身長十尺/龍顔日角)¶
　(眉有/八彩)年十三佐帝摯封植受封于陶(今山東曹州/府定陶縣是)又¶
　封于唐(今直隷保定/府唐縣是)故為陶唐氏年十六諸侯廢帝¶
<pb:KR2b0037_WYG_001-19a>¶
　摯而尊為天子以火徳王色尚白¶
(甲/辰)元載帝即位¶
都平陽(漢書地理志河東郡平陽應劭曰堯都/也平陽故城在今山西平陽府臨汾縣)¶
命羲和治厯象¶
　羲氏和氏重黎之後帝命治厯象授人時羲仲居嵎¶
　夷(東表之地胡渭禹/貢錐指今朝鮮地)理東作以殷仲春羲叔居南交¶
　(交跡之地地理/今釋今安南國)理南訛(化/也)以正夏至和仲居西(西極/之地)¶
　(地理今釋流/沙以西皆是)理西成以殷仲秋和叔居朔方(北荒之/地地理)¶
<pb:KR2b0037_WYG_001-19b>¶
　(今釋大漠以北山川攸/逺故稱朔方以為大界)理朔易(朔猶言蘇/易改也)以正冬至¶
(乙/巳)二載置閏法¶
　帝既命羲和治厯象四時推候皆合積一朞而天有¶
　餘度嵗有餘日于是又置閏法(嵗有十二月月有三/十日三百六十者一)¶
　(嵗之常數日與天會而多五日有竒為氣盈月與日/會而少五日有竒為朔虚合氣盈朔虚而閏生焉)¶
　日月氣候始參㑹後世章法(三嵗一閏五嵗再閏十/有九嵗七閏為一章)¶
　昉于此(金氏履祥曰章法雖云氣朔齊然猶有分秒/之餘至二十七章為會三會為統三統為元)¶
　(積四千六百一十七年日月皆無餘分却得/十一月甲子朔子時半冬至又為厯元矣)¶
<pb:KR2b0037_WYG_001-20a>¶
置諫鼓立謗木¶
　置敢諫之鼔使天下得盡其言立誹謗之木使天下¶
　得攻其過¶
作戒¶
　戒曰戰戰慄慄日謹一日人莫躓于山而躓于垤¶
(戊/申)五載越裳氏(在交阯南明史外國傳占城國古越裳/地秦為林邑縣漢曰象林晉以後為林)¶
(邑國後更/號占城)來朝¶
　越裳氏重譯來朝獻大龜蓋千嵗方三尺餘背有科¶
<pb:KR2b0037_WYG_001-20b>¶
　斗文記開闢以來帝命錄之時有草生于庭曰蓂莢¶
　十五之前日生一葉十五之後日落一葉小餘則一¶
　葉厭而不落觀之可以知旬朔¶
(庚/戌)七載麒麟逰于郊藪¶
　帝在位七年民不作忒鴟久(山海經蒼梧之野有鴟/久注即鵂鶹李時珍曰)¶
　(鴟同鴟惡鳥也久前/編誤作又今改正)逃于絶域麒麟逰于郊藪¶
(乙/夘)十有二載巡狩方嶽¶
　帝臨民以十二(十二載/巡狩也)一周流五嶽存鰥寡賑荒札¶
<pb:KR2b0037_WYG_001-21a>¶
　一民飢則曰我飢之一民寒則曰我寒之一民罹辜¶
　則曰我陷之故民戴之如日月愛之如父母¶
(甲/申)四十有一載虞舜生¶
　舜之先國于虞(括地志故虞城在河北縣虞山之上/酈道元云堯以女嬪于虞之地也河)¶
　(北故城在今山/西解州平陸縣)系出虞幕(史記以舜為顓頊五世孫/路史以五帝中舜獨不出)¶
　(于黄帝而仍依史記以敬康而下為舜之祖考左傳/自幕至于瞽瞍無違命不言世數及名今故于幕之)¶
　(下瞍之上/皆闕之)父瞽瞍盲母握登(有大虹/之感)生舜于姚墟(在/今)¶
　(山西蒲州/府永濟縣)後居溈汭(二水名在永濟縣首陽/山下南曰溈北曰汭)¶
<pb:KR2b0037_WYG_001-21b>¶
(癸/巳)五十載帝逰于康衢¶
　帝逰康衢有童歌曰立我蒸民莫匪爾極不識不知¶
　順帝之則有老人擊壤而歌曰日出而作日入而息¶
　鑿井而飲耕田而食帝力于我何有哉(帝又觀于華/華封人祝曰)¶
　(使聖人富夀多男子帝曰多男多懼富則多事夀則/多辱封人曰天生蒸民必授之以職多男而授之職)¶
　(何懼之有冨而使人分之何事之有天下有道與物/皆昌天下無道修徳就閒千嵗厭世去而上仙乗彼)¶
　(白雲歸于帝鄉何辱之有縣華華/山在今陜西同州府華隂  南)¶
(癸/夘)六十載虞舜以孝聞¶
<pb:KR2b0037_WYG_001-22a>¶
　舜母早喪瞽瞍更娶妻生象象傲瞍惑後妻愛少子¶
　嘗欲殺舜舜盡孝悌之道日以篤謹年二十以孝聞¶
　耕于厯山(即雷首山今曰中條跨/蒲州府永濟諸縣界)人皆讓畔漁于雷¶
　澤(在雷首山下/亦曰雷水)人皆讓居陶于河濱(今永濟縣北有/陶城寰宇記舜)¶
　(陶河濱/即此)器不苦窳作什器(猶言/什物)于夀邱(在今山東兖/州府曲阜縣)¶
　(東/)就時(謂逐時/以販)于負夏(鄭康成/曰衞城)所居一年成聚二年¶
　成邑三年成都¶
(甲/辰)六十有一載洪水命鯀(顓帝長子/駱明之子)治之功弗成¶
<pb:KR2b0037_WYG_001-22b>¶
　時龍門(山名在今陜西同/州府韓城縣東北)未開吕梁(亦山名在今山/西汾州府永寜)¶
　(州東/北)未鑿河出孟門(亦山名在今山/西吉州西南)之上江淮流通¶
　(河江淮注/俱詳後)無有平原髙阜帝求能治水者四岳(掌方/岳之)¶
　(官/)舉鯀帝乃封鯀為崇伯使治之鯀乃大興徒役作¶
　九仞之城訖無成功¶
(癸/丑)七十載舉舜登庸¶
　帝在位七十載以子朱嚚訟不可授乃詢四岳求遜¶
　位四岳羣臣咸舉舜帝亦聞之于是以二女妻舜以¶
<pb:KR2b0037_WYG_001-23a>¶
　觀其内使九男與處以觀其外舜内行彌篤二女執¶
　婦道九男皆益篤帝以舜為賢乃命以位(金氏履祥/曰書稱帝)¶
　(堯克明峻徳以親九族若如史記世系則堯之于舜/為同髙祖之族而直妻以二女豈得謂之克明峻徳)¶
　　(故知堯舜不同/出于黄帝也)¶
舜舉八愷八元和五典叙百揆¶
　髙陽氏有才子八人(曰蒼舒隤敳檮戭大臨龎降庭/堅仲容叔達  敳音皚檮音稠)¶
　(戭音/演)天下謂之八愷髙辛氏有才子八人(曰伯奮仲/堪叔獻季)¶
　(仲伯虎仲熊/叔豹季貍)天下謂之八元此十六族也世濟其羙¶
<pb:KR2b0037_WYG_001-23b>¶
　舜舉之使八愷主后土以揆百事八元布五教于四¶
　方於是五典克従而無違教百揆時叙而無廢事¶
(甲/寅)七十有一載舜賔于四門流四凶族¶
　帝鴻氏(黄帝/之後)有不才子曰渾沌少昊氏有不才子曰¶
　窮竒顓頊氏有不才子曰檮杌縉雲氏(黄帝/之官)有不才¶
　子曰饕餐天下謂之四凶舜投諸四裔于是四門穆¶
　穆而無凶人¶
(乙/夘)七十有二載舜納于大麓¶
<pb:KR2b0037_WYG_001-24a>¶
　帝使舜入山林相視原隰雷雨大至衆懼失常舜行¶
　不迷¶
命舜攝位¶
　帝曰咨爾舜天之厯數在爾躬允執厥中¶
殛鯀于羽山(在今江南海/州贛榆縣東)放驩兠(堯時司徒杜預以為/即渾沌説不足據)¶
于崇山(在今湖南澧/州永定縣東)¶
命禹治水¶
　鯀既殛死乃命禹為司空使續父業禹與益(顓頊之/裔孫曰)¶
<pb:KR2b0037_WYG_001-24b>¶
　(女修生大業大業/生大費是為伯益)稷(即棄/也)同受命命諸侯百姓興人¶
　徒以傅土禹乘四載(水乗舟陸乗車/泥乗輴山乗樏)行山表木勞身¶
　焦思以水之患莫大于河濟次之淮與江又次之乃¶
　先治河始壺口(禹導河自積石而施功則自壺口始/于是闢龍門鑿厎柱自孟津而北疏)¶
　(為九河之積石山有二一曰大積石即今大雪山在/今青海  西南境禹導河自此一曰小積石在今蘭)¶
　(州府河州西北古唐□山也壺口山在今山西吉州/西南龍門注見上厎柱山在今河南陜州黄河之中)¶
　(有三門禹所鑿孟津在河南懐慶府孟縣南今曰河/陽渡九河曰徒駭太史馬頰覆鬴胡蘇簡潔鈎盤鬲)¶
　(津爾雅疏徒駭是河之/本道東出分為八枝也)瀹濟自沇水(濟之上源為沇/東流為濟入于)¶
<pb:KR2b0037_WYG_001-25a>¶
　(河溢為滎東出于陶丘北㑹于汶見沇水即濟源出/今河南懐慶府濟源縣王屋山既  而伏復出為東)¶
　(西二池合流至温縣潛行絶河滎即滎澤亦曰滎瀆/在今開封府滎陽縣南陶邱地名在今山東曹州府)¶
　(定陶縣西南汶水有五北汶嬴汶柴汶牟汶其一經/流曰大汶出山東泰安府萊蕪縣與四汶合流舊自)¶
　(安民亭/合濟)導淮自桐栢(㑹于泗沂栢桐柏山在今河南/南陽府桐  縣淮水出其支山)¶
　(曰胎簪泗水出今山東兖州府泗水縣陪尾山四源/並發故名沂水出今山東沂州府沂山舊沂入于泗)¶
　(泗入于淮今為運道所/經俱已改流不具載)導江自岷山(别為沱過九江/㑹于漢匯為彭)¶
　(蠡東為中江支岷山在今四川茂州及松潘衞連亘/數千里其一  曰羊膞嶺江水所出沱有二一在梁)¶
　(州今四川成都府之郫江是一在荆州今湖北荆州/府之夏水是九江即洞庭湖在今湖南岳州府接長)¶
<pb:KR2b0037_WYG_001-25b>¶
　(沙常徳二府界沅漸辰無叙酉湘資澧九水滙焉故/曰九江漢水出今陜西漢中府寧羌州嶓冡山是為)¶
　(東漢水至湖北之漢陽入于江彭蠡即鄱陽湖在今/江西南康府與九江饒州諸府接界中江江之經流)¶
　(漢為北江彭蠡/之支為南江)皆注諸海是為四瀆(獨發源而/注海曰瀆)四瀆¶
　修而民宅土矣(北條之水入于河濟南條之水入/于江淮然後人得平土而居之)¶
(丙/辰)七十有三載正月朔舜受終于文祖¶
　舜受終于帝始祖之廟以攝位告¶
齊七政¶
　在(察/也)璿璣玉衡(以玉為璣象天之運轉以璿珠飾之/象星辰之位次以玉為横簫推其分)¶
<pb:KR2b0037_WYG_001-26a>¶
　(度時節以窺天而與璣合/後世渾天儀象蓋其法也)以齊七政(日月五/星也)¶
舉羣祀¶
　類于上帝禋于六宗(四時寒暑日月星水旱書六/宗之説不一今従蔡沈  傳)望¶
　于山川徧于羣神¶
覲羣后¶
　輯五瑞(公桓圭侯信圭伯躬/圭子榖璧男蒲璧)擇吉月日覲四岳羣牧¶
　班瑞¶
(丁/巳)七十有四載巡守(去聲下/並同)¶
<pb:KR2b0037_WYG_001-26b>¶
　嵗二月東巡守至于岱宗(泰山在今山東/泰安府泰安縣)柴望秩于¶
　山川肆覲東后協時月正日同律度量衡修五禮(吉/凶)¶
　(軍賔/嘉)五玉三帛(元纁/黄)二生(羔/雁)一死(雉/)贄如五器(同五/禮之)¶
　(器/)卒乃復五月南巡守至于南岳(衡山在今湖南/衡州府衡山縣)如¶
　岱禮八月西巡守至于西岳(華山注/見前)如初十有一月¶
　朔巡守至于北岳(恒山在今山西/大同府渾源州)如西禮歸格于藝¶
　祖(書傳藝文也孔穎逹曰/藝祖文祖史變文耳)用特(特牲謂/一牛也)¶
流共工(古之世官族也鄭樵曰共工氏蓋自/伏羲之後子孫承傳以至堯舜之世)于幽州(今/順)¶
<pb:KR2b0037_WYG_001-27a>¶
　(天府宻雲縣東北有共城/括地志舜流共工于此)¶
(己/未)七十有六載竄三苗(國名吴起曰三苗之國左洞庭/而右彭蠡是也考三苗即今湖)¶
(南溪峝諸苗其種不一故唐虞時即號三苗孔安國/以為縉雲氏之子饕餮是専指一人而言説不足據)于¶
三危(山名在今安西府敦煌縣南/三峯聳峙如危欲墜故名)¶
制五刑¶
　象以典刑(墨劓剕宫大/辟五刑之正)流宥五刑(五刑可矜/遣之逺去)鞭作官¶
　刑(官府/之刑)扑作教刑(學校/之刑)金作贖刑(罪之/極輕)眚(過/誤)災(不/幸)肆¶
　赦怙(有/恃)終(再/犯)賊刑¶
<pb:KR2b0037_WYG_001-27b>¶
(庚/申)七十有七載作大章之樂¶
(辛/酉)七十有八載神龜出于洛(洛水出陜西雒南縣冢/嶺山至河南鞏縣入河)¶
　禹治水時有神龜負文而出列于背有數自一至九¶
　(蔡沈書傳戴九履一左三右七二/四為肩六八為足此洛書之數也)禹因而第之以成¶
　九類¶
(癸/亥)八十載禹治水成功¶
　禹八年于外三過其門而不入始冀州(冀為帝都/三面距河)次¶
　兖(濟河/為兖)次青(海岱/為青)次徐(海岱及/淮為徐)次揚(淮海/為揚)次荆(荆及/衡陽)¶
<pb:KR2b0037_WYG_001-28a>¶
　(為/荆)次豫(荆河/為豫)次梁(華陽黒/水為梁)次雍(黒水西/河為雍)通九川(九州/之川)¶
　度九山(九州/之山)陂九澤(九州/之澤)任土作貢則壤成賦弼成¶
　五服(甸侯綏/要荒)外薄四海于是禹錫元圭告厥成功(禹/以)¶
　(元圭為贄而告成功/水色黒故圭以元)¶
(甲/子)八十有一載分十二州¶
　肇十有二州(分冀之東為并州東北為/幽州青之東北為營州)封十有二山¶
　(毎州封表一/山以為之鎮)¶
封諸侯錫姓氏¶
<pb:KR2b0037_WYG_001-28b>¶
　封禹于夏(帝王世紀禹受封在河南陽/翟陽翟今開封府禹州是)錫姓姒氏(是/為)¶
　(夏后/氏)統領州伯以巡十二部契于商(括地志商洛縣/契所封商洛故)¶
　(城在今陜/西商州)姓子氏(是謂商/之始祖)棄于邰(今陜西乾州武功/縣有故斄城棄所)¶
　(封/)姓姬氏(是為周/之始祖)四岳(共工従孫為/四岳之官)于吕(今河南汝/寧府新蔡)¶
　(縣有大呂/亭古吕國)姓姜氏又加賜伯益姓嬴氏(是為秦/趙之祖)¶
(癸/未)百載帝崩于成陽(故城在今山東/曹州府濮州)塟穀林(即成陽今/堯陵在泰)¶
(安府東/平州)¶
　帝欽明文思允恭克讓其仁如天其智如神就之如¶
<pb:KR2b0037_WYG_001-29a>¶
　日瞻之如雲存心于天下加志于窮民仁昭而義立¶
　徳博而化廣故不賞而民勸不罰而民治在位百有¶
　一年而崩年一百十七嵗百姓如喪考妣三載四海¶
　遏密八音舜避帝之子于南河之南(今濮州東有偃/朱城括地志舜)¶
　(避丹朱/于此)天下不歸帝之子而之舜舜乃即天子位為¶
　有虞氏¶
有虞氏(在位四/十八載)¶
帝舜有虞氏¶
<pb:KR2b0037_WYG_001-29b>¶
　姚姓曰重華(淮南子舜二瞳/子是為重明)其先國于虞(系見/前)故曰¶
　有虞氏¶
(丙/戌)元載正月帝即位¶
　帝服堯喪三年畢始格于文祖告即位以土徳王色¶
　尚赤¶
都蒲坂(故城在今山西蒲州府/永濟縣亦曰虞都城)¶
詢四岳¶
　闢四門明四目達四聰¶
<pb:KR2b0037_WYG_001-30a>¶
咨十二牧¶
　帝曰食哉惟時柔逺(寛而/撫之)能邇(擾而/習之)惇徳(厚有/徳)允元¶
　(信仁/人)而難任人(任古文作壬/拒姦惡也)蠻夷率服¶
命九官¶
　命禹宅百揆棄為后稷播百穀契為司徒敷五教臯¶
　陶(字庭堅髙陽氏子考路史以臯陶為/少昊之後四世今依杜預左傳注)作士明五刑¶
　垂(勾龍/之子)作共工主工師益作虞治山澤伯夷(垂之子/或曰四)¶
　(岳/)作秩宗典三禮䕫(亦曰/后䕫)典樂敎胄子龍(路史曰/晏龍)作¶
<pb:KR2b0037_WYG_001-30b>¶
　納言出納帝命¶
封堯子朱于丹(今山東青州府臨朐縣東北有丹水/竹書紀年堯處丹朱于丹水即此)¶
　初堯讓天下于舜處子朱于丹淵(即丹/水)為諸侯至是¶
　封朱以奉堯祀禮樂如之謂之虞賓示弗臣也¶
封弟象于有庳(今湖南永州府道州有鼻亭水/經注謂之有鼻墟即有庳也)¶
　象雖為諸侯不為政使吏治其國而納其貢賦焉¶
建學¶
　太學曰上庠在西郊小學曰下庠在國中¶
<pb:KR2b0037_WYG_001-31a>¶
始養老(皇侃曰養老之禮四三老五更一也子孫死王/事養其父祖二也致仕之老三也庻人之老四)¶
(也/)¶
　養國老于上庠養庶老于下庠俱以燕禮(一獻既畢/皆坐而飲)¶
　(酒/)¶
禹臯陶陳謨(書序臯陶矢厥謨禹成厥功帝/舜申之作大禹臯陶謨益稷)¶
(丁/亥)二載作五絃琴¶
　帝作五絃之琴以歌南風其詩曰南風之薫兮可以¶
　觧吾民之愠兮南風之時兮可以阜吾民之財兮¶
<pb:KR2b0037_WYG_001-31b>¶
(戊/子)三載考績¶
　三考黜陟幽明¶
(庚/寅)五載作九韶樂¶
　䕫為樂正正六律和五聲以通八風重黎欲求益人¶
　帝曰一䕫足矣于是作箾韶樂九成百獸率舞鳳凰¶
　來儀¶
(辛/夘)六載巡狩¶
　帝五載一巡狩羣后徳讓貢正聲而九族(奏/)具成(諸/侯)¶
<pb:KR2b0037_WYG_001-32a>¶
　(貢其正聲而天子/九奏之樂乃具成)¶
　(金氏履祥曰此/採詩作樂之始)¶
(己/亥)十有四載帝作歌¶
　帝庸作歌曰敕天之命惟時惟幾乃歌曰股肱喜哉¶
　元首起哉百工熈哉臯陶拜手稽首颺言曰念哉率¶
　作興事慎乃憲欽哉屢省乃成欽哉乃賡載歌曰元¶
　首明哉股肱良哉庶事康哉又歌曰元首叢脞哉股¶
　肱惰哉萬事堕哉于時景星出卿雲興百工相和而¶
<pb:KR2b0037_WYG_001-32b>¶
　歌帝乃偶之曰卿雲爛兮糺縵縵兮日月光華旦復¶
　旦兮八伯(東陽伯羲伯南頁伯羲伯/西秋伯和伯北冬伯和伯)進稽首曰明明¶
　上天爛然星陳日月光華宏于一人(十有五載帝載/歌曰日月有常)¶
　(星辰有行四時順經萬姓允成於子論樂配天之靈/遷于賢善莫不咸聴鼚乎鼓之軒乎舞之菁華既竭)¶
　(褰裳/去之)¶
(丁/巳)三十有二載命禹攝位¶
　帝之子商均不肖于是命禹攝位禹讓于臯陶帝曰¶
　惟汝諧命之曰人心惟危道心惟微惟精惟一允執¶
<pb:KR2b0037_WYG_001-33a>¶
　厥中¶
(戊/午)三十有三載禹受命于神宗¶
　禹受命于堯之廟率百官若帝之初¶
(辛/酉)三十有六載有苗(三苗/餘孽)格¶
　時有苗弗率帝命禹徂征禹誓師于衆奉辭伐罪三¶
　旬苗民逆命益贊于禹班師振旅帝乃誕敷文徳舞¶
　干羽于兩階七旬有苗格¶
(癸/酉)四十有八載帝崩于蒼梧(山名亦曰九疑在今/湖南永州府寧逺縣)塟零¶
<pb:KR2b0037_WYG_001-33b>¶
陵(帝舜陵在今/寧逺縣東南)¶
　帝濬哲文明温恭允塞臨下以簡御衆以寛徳若天¶
　地而静虚化若四時而變物是以四方風動暢于異¶
　類鳳翔麟至鳥獸馴徳年二十以孝聞三十堯舉之¶
　五十攝天子事六十一代堯踐帝位踐位四十八年¶
　年百有十嵗南巡遂崩于蒼梧之野三年喪畢禹避¶
　帝之子于陽城(故城在今河/南府登封縣)天下諸侯不歸帝之子¶
　而歸禹禹乃即位為夏后氏¶
<pb:KR2b0037_WYG_001-34a>¶
　¶
　¶
　¶
　¶
　¶
　¶
　¶
　¶
<pb:KR2b0037_WYG_001-34b>¶
　¶
　¶
　¶
　¶
　¶
　¶
　¶
御批歴代通鑑輯覽卷一¶
