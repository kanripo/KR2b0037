# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.207723
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 卷四
<pb:KR2b0037_WYG_003-1a>¶
欽定四庫全書¶
御批厯代通鑑輯覽巻四¶
周¶
平王¶
(辛/未)元年東遷(成王營洛邑平王徙都/之謂之王城是為東周)始命秦為諸侯錫¶
晉侯仇命¶
　王避犬戎難東徙洛邑秦(襄公/)以兵送王王封(襄公/)¶
　為諸侯(爵為/伯)賜之岐以西之地秦於是始國與諸侯¶
<pb:KR2b0037_WYG_003-1b>¶
　通使聘享之禮又䇿命晉侯(書序平王錫晉侯秬/鬯珄瓚作文侯之命)賜¶
　以河内(今河南/懐慶府)附庸晉于是始大¶
　(吕氏祖謙曰由此而上則為成康為文武由此/而下則為春秋為戰國乃消長升降之交㑹)¶
秦祀上帝於西畤(畤音市封/土而祀也)¶
　秦伯既封居西垂自以為主少昊之神乃作西畤祠¶
　白帝其牲用駵(赤馬/黑鬛)駒黄牛羝羊(詩傳/牡羊)各一¶
　(司馬氏遷曰秦襄公始封為諸侯遂焉/作西畤用祀上帝僭端見矣君子懼)¶
(癸/酉)三年以鄭伯掘突為司徒¶
<pb:KR2b0037_WYG_003-2a>¶
　鄭桓公為司徒死犬戎之難王扵是復命其子掘突¶
　纘乃父之職國人愛之為作緇衣之詩(詩序鄭風緇/衣美武公也)¶
(己/夘)九年秦東徙汧渭(注俱/見前)之會(今陜西鳳翔府隴州有/秦城元和志秦文公徙)¶
(此/)¶
　秦襄公卒子文公嗣文公東獵至汧渭之㑹曰昔周¶
　邑我先秦嬴于此(考非子封秦地在今秦州此云邑/我先秦嬴葢非子息馬時食邑也)¶
　後卒獲為諸侯乃卜居之(于是秦初有/史以紀事)已而作鄜(音/孚)畤¶
　用三牢祠白帝(史記封禪書秦文公夢巨蛇自天/下屬地其口止于鄜衍公問史敦)¶
<pb:KR2b0037_WYG_003-2b>¶
　(敦曰此上帝之徵君其祠之于是作鄜畤/索隱曰鄜地名後為縣屬溤翊衍山陵間)¶
(癸/未)十有三年衞公和卒(謚曰武公史記衞武公平戎有/功王命為公卒于莊公揚立)¶
　衞公年九十五猶箴儆于國曰自卿以下至於師長¶
　士茍在朝者無謂我耄而舍我必恪恭於朝夕以交¶
　戒我於是作懿戒以自儆(懿讀作抑即/大雅抑之詩)及其殁也謂¶
　之睿聖武公¶
(己/丑)十有九年戊申(申國注/見前)¶
　王以母家申國廹近彊楚數被侵伐遣兵逺戊戍者¶
<pb:KR2b0037_WYG_003-3a>¶
　怨思作揚之水詩以刺(詩序王風揚之水刺平王也/不撫其民而逺屯戍于母家)¶
　(周人怨/思焉)¶
　(朱子曰申侯與犬戎攻宗周弑幽王則申侯者平王/不共戴天之讐也今平王知有母而不知有父知其)¶
　(立已為有徳而不知其弑父為可怨至使復讐討賊/之師反為報施酬恩之舉其忘情逆理已甚矣且不)¶
　(能行威令於天下無以保其母家乃勞民逺戍其衰/懦微弱又可見矣詩亡而後春秋作其不以此也哉)¶
(辛/夘)二十有一年秦伯獻戎捷¶
　秦伯以兵伐戎戎敗走於是秦伯收周餘民有之地¶
　至岐岐以東獻之王時宗周宗廟宫室盡為禾黍大¶
<pb:KR2b0037_WYG_003-3b>¶
　夫行役過之閔宗周之顛覆徬徨不忍去作黍離之¶
　詩(詩序王風黍/離閔宗周也)¶
(丙/申)二十有六年晉侯(文侯子昭/侯名伯)封其叔父成師(穆侯子/文侯弟)¶
(是為/桓叔)於曲沃(漢書地理志河東郡聞喜故曲/沃  今聞喜縣属山西絳州)¶
　晉大夫師服曰國家之立也本大而末小是以能固¶
　故天子建國諸侯立家卿置側室(衆子也得/立此一官)大夫有¶
　貳宗(次子為貳宗/以輔適子)士有𨽻子弟(自以其子/弟為傼𨽻)今晉甸侯¶
　也而建國本既弱矣其能久乎後曲沃彊盛晉室微¶
<pb:KR2b0037_WYG_003-4a>¶
　弱國内大亂(昭侯七年晉潘父弑昭侯而納桓叔不/克晉人立昭侯子平是為孝侯孝侯八)¶
　(年桓叔卒子鱓氏是為曲沃莊伯莊伯弑孝侯于翼/國人攻之立孝侯子郄是為鄂侯鄂侯卒莊伯復伐)¶
　(晉王使虢公伐曲沃立/鄂侯子光是為哀侯)¶
(戊/午)四十有八年魯侯(恵公弗湼/孝公之子)請郊廟之禮¶
　魯侯使宰讓請郊廟之禮於王王使史角往魯侯止¶
　(留/也)之(路史角後在魯于/是有墨翟之學)¶
　(羅氏泌曰劉原父謂使魯郊者必周而非成王葢平/王之世也使成王已與魯則恵公不請矣孔子曰魯)¶
　(之郊禘非禮也周公其衰/矣魯之郊豈所以尊公哉)¶
<pb:KR2b0037_WYG_003-4b>¶
魯侯弗湼卒(謚惠/公)¶
　適子軌少庶長子息姑攝國行君事(是為隱公左傳/惠公元妃孟子)¶
　(卒繼室以聲子生隱公宋武公生仲子有文在其手/曰為魯夫人故仲子歸于魯生桓公而惠公薨是以)¶
　(隱公立而奉之仲宋武公名/司空徴于弟徴  八世孫)¶
(己/未)四十有九年¶
　時天子微弱諸侯放恣賞罰不行後孔子修魯史作¶
　春秋立百王之大法托始於是年(是年為魯/隱公元年)¶
　(金氏履祥曰此年以後編年紀事自有春秋左氏經/傳今特舉其事係王室與關于天下之故者而後書)¶
<pb:KR2b0037_WYG_003-5a>¶
鄭伯克段于鄢(今河南開封府鄢陵縣春秋/鄭鄢邑縣西北有古鄢城)¶
　初鄭武公娶申侯女姜氏(是為/武姜)生太子寤生及叔段¶
　姜氏惡寤生愛段欲立之亟請於武公弗許武公卒¶
　寤生立(是為/莊公)姜氏為段請居京(京邑故城在今河南/開封府滎陽縣東南)¶
　謂之京城大叔祭仲(鄭大夫與周祭伯别為一祭今/河南開封府鄭州有祭城仲食)¶
　(邑/也)曰都城過百雉國之害也公曰姜氏欲之焉辟害¶
　(詩序鄭風將仲子刺莊公也不勝其/母以害其弟小不忍以致大亂也)大叔完聚繕甲¶
　兵具卒乘(詩序叔于田叔虔于京繕甲治/兵多才而好勇不義而得衆)将襲鄭夫¶
<pb:KR2b0037_WYG_003-5b>¶
　人(姜氏/)將啟之公聞其期以車二百乘伐京京叛大¶
　叔段段入於鄢公伐諸鄢大叔出奔共(古共國今河/南衛輝府輝)¶
　(縣/治)遂寘姜氏於城潁(即臨潁故城在今河/南許州臨潁縣西北)而誓之曰¶
　不及黄泉無相見也既而悔之潁考叔為潁谷(在今/河南)¶
　(河南府登封/縣潁水所出)封人聞之有獻於公公賜之食食舍肉¶
　公問之對曰小人有母請以遺之公曰爾有母遺繄¶
　我獨無語之故且告之悔對曰闕(同掘/)地及泉隧而¶
　相見其誰曰不然公從之遂為母子如初(今許州襄/城縣有鄭)¶
<pb:KR2b0037_WYG_003-6a>¶
　(莊公城相傳為/鄭莊公見母處)¶
使宰咺歸魯侯仲子之賵(撫鳯反公羊傳宰者何官也/咺者何名也仲子者何桓之)¶
(母也何以不稱夫人桓未君也賵者何喪/事有賵車馬曰賵貨財曰賻衣被曰禭)¶
　此王室下交諸侯之始¶
　(金氏履祥曰左氏傳于隱公之篇多誤如仲子之賵/誤以隱妻子氏之薨為仲子故此以仲子為未薨而)¶
　(王賵之為豫凶事也考文之四年成風薨五年王使/榮叔歸含且賵以此例之歸賵當是惠公仲子俱殁)¶
　(之後其殁在春秋之/前左氏葢誤解矣)¶
祭伯(鄭樵氏族畧周公第七子封祭杜預左傳注陳留/長垣縣有祭城  今直𨽻大名府長垣縣有祭城)¶
<pb:KR2b0037_WYG_003-6b>¶
(村/)如魯¶
　非王命也此王臣私交之始¶
(辛/酉)五十有一年春二月己巳日有食之¶
三月王崩孫林立(是為/桓王)¶
鄭祭足帥師入宼¶
　鄭伯為平王卿士(武公莊公世/為王室卿士)平王貳於虢(此南虢/也平王)¶
　(東遷虢仲之後徙于上陽是為南虢上陽城在今河/南陜州考路史虢有四一曰西虢仲所封一曰東虢)¶
　(叔所封後為鄭滅一曰南虢仲之後所徙其留岐者/為小虢後為秦滅不在四虢之數一曰北虢亦仲之)¶
<pb:KR2b0037_WYG_003-7a>¶
　(後别為男爵班固曰北虢在大陽是/也大陽漢縣故城在今解州平陸縣)鄭伯怨平王於¶
　是周鄭交質及是平王崩王即位將畀虢公政四月鄭¶
　祭足帥師取温(今河南懷慶府温縣有/古温城周畿内温邑)之麥秋又取¶
　成周(注見/前)之禾¶
武氏子求賻於魯(武氏周世卿吳氏啟曰子者/父老而以子攝行卿之事)¶
齊侯(僖公禄父獻/公五世孫)鄭伯盟於石門(在今山東濟南府長/清縣西南水經注水)¶
(瀆流移久/已淪圮)¶
　此諸侯特相盟之始¶
<pb:KR2b0037_WYG_003-7b>¶
桓王¶
(壬/戌)元年衞州吁弑其君完(莊公子/桓公)衞人殺州吁立晉(是/為)¶
(宣/公)¶
　初衞莊公娶齊女為夫人(是為/莊姜)無子(左傳莊姜美而/無子衛人為之)¶
　(賦碩/人)又娶陳女(是為/属媯)生子蚤死陳女之娣(是為/戴媯)生子¶
　完莊公立為世子公有嬖人生子曰州吁有寵而好¶
　兵公弗禁石碏(衛大夫姬姓/衛靖伯之後)諫公又弗聴碏子厚與州¶
　吁㳺碏禁之不可莊公薨世子完立(是為/桓公)石碏乃請¶
<pb:KR2b0037_WYG_003-8a>¶
　老至是州吁弑桓公而自立未能和其民(史記州吁/新立好兵)¶
　(衛人皆/不愛)厚問於石碏碏曰王覲為可陳侯(桓公鮑胡/公滿十世)¶
　(孫/)方有寵于王若朝陳使請必可得也厚從州吁如¶
　陳石碏使告于陳曰此二人者實弑寡君敢即圖之¶
　陳人執之而請涖於衞(請衞人自/臨討之)衞人使右宰醜涖¶
　殺州吁於濮(史記索隱濮曹衛之/間賈逵言陳地非也)石碏使其宰獳羊¶
　肩涖殺石厚於陳迎桓公弟晉於邢(周公之後今直/𨽻順徳府邢臺)¶
　(縣/是)而立之¶
<pb:KR2b0037_WYG_003-8b>¶
(甲/子)三年京師饑¶
　告饑於魯魯為請糴於宋衞齊鄭¶
鄭伯入朝¶
　鄭伯朝王王不禮焉(怒其取麥/禾故弗禮)周公(桓公/黒肩)言於王曰¶
　我周之東遷晉鄭焉依善鄭以勸來者猶懼不蔇(其/器)¶
　(反至/也)况不禮焉鄭不來矣¶
(乙/丑)四年使凡伯(周公後為周卿士封凡/故城在今衛輝府輝縣)聘於魯戎(氐𦍑/别種)¶
(居中國者杜預左傳註陳留濟陽縣有/戎城今山東曹州府荷澤縣故戎城是)伐之楚邱(衛地/今曹)¶
<pb:KR2b0037_WYG_003-9a>¶
(州府曹縣/有楚邱亭)以歸¶
　初戎朝於周發幣於公卿(發陳財幣/於公卿)凡伯弗賓至是¶
　凡伯聘魯還戎伐之於楚邱以歸¶
(丙/寅)五年鄭以祊(注見/前)易魯許田(近許之田今河南許州/有魯城本許田後置邑)¶
　鄭伯請釋㤗山之祀(天子有事於㤗山諸侯皆從㤗/山之下諸侯各有湯沐邑鄭之)¶
　(邑在/祊)而祀周公(成王營東都賜周公許田為魯朝宿/之地後世因立公别廟焉鄭欲易許)¶
　(田恐魯公以别廟為疑故請已/廢㤗山之祀而為魯祀周公)以㤗山之祊易許田¶
　(祊近於魯許近于鄭鄭以天子不/能復巡狩故各以其近者相易)遂歸祊於魯後魯¶
<pb:KR2b0037_WYG_003-9b>¶
　侯軌(桓公/)即位鄭復以璧假許田乃卒易之(左傳桓/公元年)¶
　(修好于鄭/卒易祊田)¶
　(范氏寗曰王室微弱無復方岳之會諸侯驕慢亦/廢朝覲之事故鄭以湯沐之邑易魯朝宿之田也)¶
以虢公忌父為卿士¶
　(金氏履祥曰鄭伯爭政/之由桓王伐鄭之故)¶
宋公齊侯衞侯盟於瓦屋(周地今開封府洧/川縣有瓦屋里)¶
　此參盟之始(榖梁傳諸侯之參盟於是/始胡氏傳春秋謹參盟)¶
(戊/辰)七年鄭伯以王命會齊侯魯侯伐宋¶
<pb:KR2b0037_WYG_003-10a>¶
　宋公不王(不共/王職)鄭伯為王左卿士以王命告於齊魯¶
　伐宋魯敗宋師於菅(古頑反/宋地)鄭取郜(宋邑在今曹州/府城武縣是為)¶
　(南/郜)及防(今山東兖州府金/鄉縣西防城是)歸於魯是秋宋人衞人入¶
　鄭(鄭不設備二/國乘虗入之)蔡人從之伐戴(今河南歸徳府考城/縣有故戴城周戴國)¶
　鄭伯圍戴克之取三師(程子鄭戴合攻/取三國之衆)復以齊人入¶
　郕(公羊作盛文王子/叔武封注見前)以郕不㑹王命也(不㑹伐/宋之命)明年¶
　鄭以齊魯入許(許莊公奔衛見許/四岳後封注  前)使許大夫百里奉¶
　許叔(莊公弟後/復入子許)居許東偏公孫獲(鄭大/夫)居許西偏(今/許)¶
<pb:KR2b0037_WYG_003-10b>¶
　(州長葛縣有東西二城即/許叔與公孫獲分處地)¶
　(李氏廉曰傳言鄭伯為王左卿士鄭之所以周旋王/室不過為矯假報復之私非有夾輔之誠也敗宋入)¶
　(郕入許志得意滿/而有繻葛之戰矣)¶
(己/巳)八年魯公子翬弑其君息姑而立軌(是為/桓公)¶
　翬(字羽/父)請殺公子軌將以求太宰公曰為其少故也¶
　吾將授之矣使營莵裘(邑名今兖州府泗/水縣有菟裘城)吾將老焉¶
　羽父懼反譖公於軌而請弑之公祭鍾巫(公為公子/時為鄭所)¶
　(獲禱於尹氏之主鍾巫/遂與尹氏歸而立其主)館於寪氏(魯大/夫)羽父使賊弑¶
<pb:KR2b0037_WYG_003-11a>¶
　公立軌而討寪氏¶
(辛/未)十年宋督(華父督宋/戴公孫)弑其君與夷(殤公/)及其大夫孔¶
父(孔子六/世祖)¶
　初宋宣公(名力武/公子)卒舍其子與夷而立弟和(是為/穆公)後¶
　穆公疾召大司馬孔父而屬與夷焉使奉之孔父曰¶
　羣臣願奉馮也(馮穆/公子)公曰不可使馮出居於鄭遂卒¶
　與夷立孔父為司馬督為太宰十年十一戰民不堪¶
　命督宣言曰司馬則然遂殺孔父並弑殤公召公子¶
<pb:KR2b0037_WYG_003-11b>¶
　馮於鄭而立之(是為荘公公羊傳督将弑殤公以孔/父生而存殤公不可得而弑于是先)¶
　(攻孔父之家殤/公救之皆死焉)¶
魯侯會齊侯陳侯鄭伯於稷(宋地/)以成宋亂(成平也宋/有亂故為)¶
(㑹欲以/平之)¶
　宋以郜(國名文王之後是/為北郜注見前)大鼎賂魯侯齊陳鄭皆有¶
　賂於是立華氏督遂相宋公魯取郜大鼎納於太廟¶
　臧孫達(魯孝公子彄字子臧是為僖伯/其後以臧為氏子達是為哀伯)諫不聽¶
蔡侯鄭伯㑹於鄧(今許州郾城/縣鄧城是)¶
<pb:KR2b0037_WYG_003-12a>¶
　始懼楚也¶
(壬/申)十有一年晉曲沃敗晉師於汾隰(汾水之邊左傳疏/汾水出太原故汾)¶
(陽縣東南至河東汾陰縣入河州故汾陽今山/西忻州靜樂縣汾陰今山西蒲  府滎河縣)獲晉侯¶
(哀侯/光)晉欒成(靖侯孫欒賓子賓食采於欒以邑/為氏故城在今直𨽻趙州西北)死之¶
　晉侯侵陘庭(今山西平陽府翼城縣東南/有熒庭城志云即陘庭也)之田陘庭¶
　南鄙啟曲沃伐翼(即翼城/晉所都)曲沃伯稱(即武公/莊伯子)逐晉侯¶
　於汾隰夜獲之及欒成(謚共/叔)稱止之曰茍無死吾以¶
　子見天子令子為上卿制晉國之政辭曰民生於三¶
<pb:KR2b0037_WYG_003-12b>¶
　事之如一父生之師教之君食之惟其所在則致死¶
　焉遂鬬而死(時晉人立哀侯子小子為君是為小子/侯小子侯元年曲沃武公使韓萬弑哀)¶
　(侯四年武公誘小子侯而殺之虢公林父以王命立/哀侯之弟緡于晉是為侯緡  韓萬曲沃桓叔孑食)¶
　(采韓原因/以為氏)¶
秋七月壬辰朔日有食之既¶
(甲/戌)十有三年蔡人衛人陳人從王伐鄭¶
　王奪鄭伯政鄭伯不朝王以蔡人衛人陳人伐鄭鄭¶
　伯禦之為魚麗之陳先偏後伍伍承彌縫(司馬法車/戰二十五)¶
<pb:KR2b0037_WYG_003-13a>¶
　(乘為偏以車居前以伍次之承偏之隙而/彌縫闕漏也五人為伍此葢魚麗陳法)戰於繻葛¶
　(鄭地或云即長葛也/今長葛縣屬許州)蔡衛陳皆奔王卒亂鄭師攻之¶
　王卒大敗祝聃射王中肩王亦能軍(殿而/不奔)祝聃請從¶
　之鄭伯曰君子不欲多上人況敢陵天子乎夜鄭伯¶
　使祭足勞王且問左右¶
(乙/亥)十有四年北戎(即山/戎)伐齊鄭世子忽帥師救之遂敗¶
戎師¶
　先是北戎侵鄭鄭人敗之(鄭為三覆以侍戎戎人之/前遇覆者奔祝聃逐之𠂻)¶
<pb:KR2b0037_WYG_003-13b>¶
　(戎師前後擊/之戎師大敗)及是戎復伐齊齊侯使乞師於鄭鄭世¶
　子忽帥師救齊大敗戎師獲其二帥大良少良甲首¶
　(被甲/者首)三百以獻於齊初魯侯未昏於齊齊侯欲以其¶
　女(即文姜魯/桓公夫人)妻忽忽辭人問其故忽曰人各有耦齊¶
　大非吾耦也及敗戎師齊侯又請妻之固辭人問其¶
　故忽曰無事於齊吾猶不敢今以君命奔齊之急而¶
　受室以歸是以師昏也人其謂我何祭仲曰君多内¶
　寵子無大援將不立三公子(子突子/亹子俵)皆君也弗從¶
<pb:KR2b0037_WYG_003-14a>¶
(丙/子)十有五年遷盟(左傳注盟津也盟/津即孟津注見前)向(今懷慶也濟/源縣向城是)之¶
民於郟(即郟鄏陌/注亦見前)¶
　盟向求成於鄭(王之八年以蘇忿生之田十二邑易/鄭田盟向其二邑也不肯即鄭至是)¶
　(而始求/成焉)既而背之(背鄭/歸王)鄭人齊人衞人伐盟向王遷¶
　其民於郟¶
(丁/丑)十有六年楚僭稱王(楚自熊梁八傳為若敖若敖再/傳為蚡冐蚡冐之弟熊通弒蚡)¶
(冐子而自立/始僭號稱王)¶
　楚子熊通伐隨(姬姓侯爵今湖北徳/安府隨州春秋隨國)俾請王室尊其¶
<pb:KR2b0037_WYG_003-14b>¶
　號隨為固請王不許熊通怒曰吾先鬻熊文王之師¶
　也成王舉我先公令居楚蠻夷率服而王不加位我¶
　自尊耳乃自立為王(是為楚武諸考金氏前編於楚/僭號以後  君始立之初則書)¶
　(是為某分注之處則書楚某皆削王存謚以别于周/天子今依之其引用左國史記諸書則仍從原文稱)¶
　(王/)與隨人盟而去後周召隨侯(莊王/七年)數以立楚為王¶
　楚以隨背已伐隨熊通卒於師子熊貲立(是為楚文/左傳楚武)¶
　(王伐隨卒於橘木之下令尹闘祁莫敖屈重除道梁/溠營軍臨隨隨人懼行成莫敖以王命入盟隨侯而)¶
　(還楚橘木山名在今湖北安陸府鍾祥縣東令尹莫/敖  官名闘氏屈氏皆楚公族以邑為氏溠水名出)¶
<pb:KR2b0037_WYG_003-15a>¶
　(今湖北徳安府隨州/西北下流入溳水)¶
(庚/辰)十有九年鄭伯寤生卒(鄭莊公卒嫡庶爭立逾二十/年今依俞氏臯叙説彚輯而)¶
(以左傳/作注)¶
　鄭莊公娶鄧曼(鄧國曼姓今湖北襄陽府襄陽/縣有鄧縣故城春秋鄧國地)生世¶
　子忽(是為/昭公)又納宋雍氏女曰雍姞生子突(是為/厲公)又生¶
　子亹子儀莊公卒忽立甫四月突自宋入於鄭忽出¶
　奔(雍氏宗有寵于朱誘祭仲而執之使之立/突祭仲乃以厲公歸而立之昭公奔衛)後祭仲¶
　逐突(祭仲專厲公使其婿雍糾殺之雍姬告仲仲殺/糾厲公奔蔡尋入居於櫟事在王二十三年)¶
<pb:KR2b0037_WYG_003-15b>¶
　(櫟鄭邑即陽/翟注見前)忽復立高渠彌弑之立子亹(初莊公將/以高渠彌)¶
　(為卿昭公固諌及昭公立渠彌懼其殺已/遂弑之與祭仲共立子亹事在莊王二年)齊人殺子¶
　亹(齊侯師于首止子亹會之高渠彌從祭仲稱疾不/往齊人殺子亹而轘高渠彌事在莊王三年  首)¶
　(止衛地今歸徳府睢州/有首鄉劉昭曰首止也)祭仲立子儀子儀立十四年¶
　(祭仲/已死)突使傅瑕殺之而復入(厲公自櫟侵鄭獲傅瑕/傅瑕請納公遂與之盟)¶
　(傅瑕殺子儀及其二子而納厲公/厲公入遂殺傅瑕事在僖王二年)¶
(甲/申)二十有三年使家父如魯求車(公羊傳王者無/求求車非禮也)¶
王崩子佗立(是為/莊王)¶
<pb:KR2b0037_WYG_003-16a>¶
莊王¶
(乙/酉)元年衞侯朔出奔齊¶
　初衞宣公烝於夷姜(宣公/庶母)生急子(急詩序史/記俱作汲)屬諸右¶
　公子為之娶於齊而美公取之(是為宣姜詩序弼風/新臺衞宣納汲之妻)¶
　(作新臺於河上而要之/國人惡之而作是詩)生壽及朔屬夀於左公子(左/傳)¶
　(汪左右媵之子因以為號疏/左右公子葢宣公之兄弟也)夷姜縊夫人(即宣/姜)與朔¶
　搆急子公使諸齊使盗待諸莘(今山東東昌府莘縣/有莘亭故城春秋衞)¶
　(地/)壽告急子使行不可夀飲以酒載其旌以先(史記/宣公)¶
<pb:KR2b0037_WYG_003-16b>¶
　(與伋白旄告盗曰/見執白旄者殺之)盗殺之急子至曰我之求也請殺¶
　我盗又殺之(詩序弼風二子乘舟思伋夀也宣公之/二于交相為死國人傷而思之作是詩)¶
　(也/)左右公子故怨朔宣公卒朔立(是為/惠公)四年左公子¶
　洩右公子職攻衛侯立公子黔牟(衞羣/公子)衞侯奔齊¶
(丁/亥)三年魯侯與夫人姜氏如齊齊人殺魯侯¶
　魯侯及姜氏如齊齊侯(襄公諸兒/僖公子)通焉(史記襄公故/嘗私通魯夫)¶
　(人及與桓公來襄公復通焉詩序齊風南山刺襄公/也鳥獸之行滛乎其妹又敝笱刺文姜也齊人惡魯)¶
　(桓公微弱不能防閑文姜/使至滛亂為二國患焉)公謫之以告齊侯享公使¶
<pb:KR2b0037_WYG_003-17a>¶
　公子彭生乘公公薨於車(史記齊襄公享公公醉使/公子彭生抱公因摺其脇)¶
　(公死/于車)魯人告於齊曰寡君來修舊好禮成而不反無¶
　所歸咎惡於諸侯請以彭生除之齊人殺彭生魯立¶
　桓公子同(是為/莊公)姜氏會齊侯於禚(齊地/)於防(魯地注/見前)¶
　於穀(齊地今山東泰安府/東阿縣穀城故縣是)又享之於祝邱(魯地今山/東沂州府)¶
　(蘭山縣即邱城是詩序齊風載驅齊人刺襄公無禮/義盛其車服疾驅於通道大都與文姜滛播其惡于)¶
　(萬民焉又猗嗟刺魯莊公也不能以禮防/閑其母失子之道人以為齊侯之子焉)¶
周公黑肩謀弑王伏誅¶
<pb:KR2b0037_WYG_003-17b>¶
　周公欲弑王而立王子克(莊王弟/子儀)辛伯(周大/夫)告王遂¶
　與王殺周公王子克奔燕(南燕姞姓今衛輝府/延津縣南燕故城是)初子¶
　儀有寵於桓王桓王屬諸周公辛伯諫曰並后(妾如/后)¶
　匹嫡(庶如/嫡)兩政(臣擅/命)耦國(都如/國)亂之本也周公弗從¶
　故及¶
(戊/子)四年使榮叔(周大夫榮/氏叔字)錫魯桓公命(追命以/褒之)¶
王姬歸於齊¶
　王使單伯(文獻通考單姬姓伯爵/國在畿内世為王卿士)送王姬(送公羊榖/梁作逆以)¶
<pb:KR2b0037_WYG_003-18a>¶
　(單伯為魯大/夫與左傳異)魯築王姬之館於外(天子嫁女于諸侯/使諸侯同姓者主)¶
　(之魯侯奉命主王姬之婚/方在諒闇故築舍于外)王姬歸於齊尋卒¶
　(孫氏覺曰齊為魯世讐而魯主其婚又在衰絰之/中不書王姬之歸無以見魯之失禮王之失命也)¶
(辛/夘)七年紀侯大去其國(左傳注大去/者不反之辭)¶
　齊人遷紀郱(漢書作缾今山東青州/府臨朐縣缾縣故城是)鄑(今山東萊州/府昌邑縣訾)¶
　(亭社/是)郚(今青州府安邱/縣郚城故城是)紀季以酅(户圭反今青州府/臨淄縣酅亭是)¶
　入於齊(左傳疏釋例齊侯鄭伯詐朝於紀以襲之紀/人大懼謀難於魯請王命以求成於齊魯告)¶
　(不能齊遂逼之遷其三邑紀有旦/夕之危故分季以酅請事於齊)紀侯不能下齊以¶
<pb:KR2b0037_WYG_003-18b>¶
　與紀季於是大去其國(釋例紀侯自以列國不忍屈/臣于齊以國與季脱身外寓)¶
　(社稷有奉故不言滅/不見廹逐故不言奔)違齊難也(違去/也)¶
　(陸氏淳曰失國而曰大去何也紀侯賢而無罪怙力/者并之故力不足者君子不咎之不曰出奔所以怙)¶
　(紀惡齊也不書/滅不絶其祀也)¶
(壬/辰)八年冬齊人宋人魯人陳人蔡人伐衞¶
　衞侯朔居齊八年至是齊侯會諸侯以納之¶
(癸/巳)九年春王使子突救衞¶
　王人子突救衞弗克朔遂入於衛殺左右公子(洩/職)而¶
<pb:KR2b0037_WYG_003-19a>¶
　復立黔牟奔於周¶
(甲/午)十年夏四月辛卯夜恒星不見夜中星隕如雨(左傳/注日)¶
(光不匿恒星不見疏夜者自昏至旦之總名但此經下/言夜中則上言夜者夜未至中謂初昏之後耳非竟夜)¶
(不見/星也)¶
(乙/未)十有一年齊無知弑其君諸兒¶
　齊侯使連稱管至父(二人皆/齊大夫)戍葵邱(此齊葵邱在青/州府臨淄縣西)¶
　𤓰期而往曰及𤓰而代期戍公問不至請代又弗許¶
　二人怒因公孫無知以作亂(僖公母弟夷仲年生無/知有寵於僖公衣服禮)¶
<pb:KR2b0037_WYG_003-19b>¶
　(秩如適襄公絀之/故二人因之作亂)遂弑襄公(公逰姑棼遂田貝邱見/大豕從者曰公子彭生)¶
　(也公怒射之豖人立而啼公懼墜於車傷足喪屨誅/屨于徒人費鞭之見血費走出遇賊于門賊刼之費)¶
　(袒而示之背請先入伏公而出鬬死于門中賊遂入/見公之足於戸下遂弑之  姑棼即薄姑注見前貝)¶
　(邱齊地今青州府博/興縣南有貝中衆)而立無知¶
(丙/申)十有二年齊人殺無知公子小白立(是為/桓公)¶
　無知嘗虐於雍廩(史記作雍林賈逵曰渠邱大/夫也  今臨淄縣有渠邱亭)既立¶
　雍廩殺無知初襄公立無常(政令/無常)鮑叔牙(齊大夫以/邑為氏)¶
　曰君使民慢亂將作矣奉公子小白(僖公/庶子)奔莒(嬴姓/國子)¶
<pb:KR2b0037_WYG_003-20a>¶
　(爵注/見前)亂作管夷吾(史記潁上人氏族畧/夷吾出自周穆王)召忽奉公子¶
　糾(小白/庶兄)奔魯魯聞無知死伐齊納子糾小白已自莒¶
　先入(史記齊大夫高徯先陰召小白于莒魯納子糾/使管仲遮莒道射中小白帶鈎小白佯死管仲)¶
　(便人馳報魯魯送糾者行益遲至齊則小白已入/高徯立之  高徯齊文公子高之孫以名為氏)發¶
　兵拒魯戰於乾時(乾音干齊地左傳注時水支流旱/則竭涸故曰乾時  時水在今青)¶
　(州府博/興縣南)魯師敗走鮑叔牙帥師言於魯曰子糾親也¶
　請君討之管召讐也請受而甘心焉乃殺子糾於生¶
　竇(史記作笙瀆賈逵曰句瀆也/地在今曹州府荷澤縣北)召忽死之管仲請囚¶
<pb:KR2b0037_WYG_003-20b>¶
　(國語齊桓公使請管仲於魯魯莊公以問施伯施伯/曰管子天下之才也所在之國必得志于天下請殺)¶
　(而以屍授之莊公將殺仲齊使者/請生致之莊公遂束縳以與齊)鮑叔受之及堂阜¶
　(齊地在今沂州/府䝉陰縣西北)而税(同/脱)之(左傳注䝉陰有夷吾亭/鮑叔解夷吾縳于此)¶
齊以管夷吾為相¶
　鮑叔以管仲至齊三釁(以香薫/之曰釁)三沐之齊侯親逆於¶
　郊與之坐而問焉對輙稱善乃以為相號曰仲父仲¶
　為政四民不使雜處(國語管子對桓公曰四民者雜/處則其言哤其事易聖王之處)¶
　(士就閒燕處工使就官府處商就市井處農就田野/少而習焉其心安焉不見異物而遷焉是故其父兄)¶
<pb:KR2b0037_WYG_003-21a>¶
　(之教不肅而成子/弟之學不勞而能)制國為二十一鄉(國語管子制工/商之鄉六士鄉)¶
　(十五公帥十一鄉國子帥五鄉高子/帥五鄉  士鄉管子作士農之鄉)作内政(國政/也)以¶
　寄軍令(軍令寄託于國政若有征伐鄰國不知也國/語管子制五家為軌軌為之長十軌為里里)¶
　(置有司四里為連連為之長十連為鄉鄉有良人焉/以為軍令五家為軌故五人為伍軌長帥之十軌為)¶
　(里故五十人為小戎里有司帥之四里為速故二百/人為卒連長帥之十連為鄉故二千人為旅鄉良人)¶
　(帥之五鄉一帥故萬人為一軍五鄉之帥帥之伍之/人世同居少同逰故夜戰聲相聞足以不乖晝戰目)¶
　(相視足以相識其歡欣足以相死居同樂/行同和死同哀是故守則同固戰則同强)官山海以¶
　準輕重(管子書桓公曰何以富國對曰惟官山海可/耳謹鹽筴與鉄官之數其餘輕重準此而行)¶
<pb:KR2b0037_WYG_003-21b>¶
　立三選以擇賢(國語鄉長進賢公親見之遂使役官/官長期而書伐以告且選擇其賢者)¶
　(而用之公訾相其質觀其所能/升以為上卿之贊是為三選)分五屬以布憲(管子/書五)¶
　(屬立五大夫各治一屬正月之朝君/乃出令布憲五屬大夫皆受憲於君)重農以勸穀帛¶
　(管子書粟重則萬物輕粟輕則萬物重兩者不衡立/故殺去商賈之利而益農夫之事則田野闢而農勸)¶
　(其事又曰榖為君幣為下故五榖粟米/者民之司命黄金力布者民之通貨)贖罪以備器¶
　械(管子書因罰備器械制重罪贖以犀甲一㦸輕罪/贖以鞼盾一戰小罪謫以金美金以鑄劒㦸惡金)¶
　(羡以鑄鉏/夷斤欘)厚聘幣反侵地(國語桓公曰吾欲從事于/諸侯管仲曰審吾封疆而)¶
　(反其侵地重為之皮幣以驟聘/頫于諸侯則四鄰之國親矣)以親諸侯齊侯悉從¶
<pb:KR2b0037_WYG_003-22a>¶
　之故仲得盡其才而伯功立¶
(丁/酉)十有三年魯敗齊師於長勺(魯地春秋彚纂路氏曰/成王以商民六族錫魯)¶
(公有長勺氏此/商民所居也)¶
　齊伐魯魯侯將戰曹劌(魯人/)請從公與之乘戰於長¶
　勺公將鼓之劌曰未可齊人三鼓劌曰可矣齊師敗¶
　績公將馳之劌曰未可下視其轍登軾而望之曰可¶
　矣遂逐齊師既克公問其故對曰夫戰勇氣也一鼓¶
　作氣再而衰三而竭彼竭我盈故克之夫大國難測¶
<pb:KR2b0037_WYG_003-22b>¶
　也懼有伏焉吾視其轍亂望其旗靡故逐之¶
楚敗蔡師於莘(蔡地在今河南/汝寧府汝陽縣)以蔡侯獻舞(哀侯蔡仲/十世孫)¶
歸¶
　蔡侯娶於陳息侯(今河南光州息縣有/古息里即息侯國)亦娶焉息媯¶
　將歸過蔡蔡侯止而見之弗賓息侯聞之怒使告楚¶
　曰伐我我求救於蔡而伐之楚子從之敗蔡師於莘¶
　執蔡侯以歸(史記楚世家文王伐/蔡虜哀侯已而釋之)蔡侯繩(譽/也)息媯以¶
　語楚子楚子如息以食入享遂滅息而納息媯息媯¶
<pb:KR2b0037_WYG_003-23a>¶
　不言楚子問之對曰吾一婦人而事二夫縱不能死¶
　又奚言楚子以蔡侯滅息遂復伐蔡入之(邵子經世/書自是江)¶
　(漢之國皆/服于楚)¶
齊師滅譚(今山東濟南府厯城/縣有譚城古譚國)¶
　齊侯之出也過譚譚不禮焉及其入也諸侯皆賀譚¶
　又不至齊師滅譚譚子奔莒¶
　(陳氏傳良曰滅國始于此春/秋滅國三十六五伯為之也)¶
(己/亥)十有五年王崩子胡齊立(是為/僖王)¶
<pb:KR2b0037_WYG_003-23b>¶
宋萬弑其君捷(莊公馮之/子閔公)及其大夫仇牧¶
　初宋伐魯戰於乘邱(魯地故城在今山東/兖州府滋陽縣西北)魯侯以金¶
　僕姑(矢/名)射南宫長萬(米大/夫)公右歂孫生摶之(摶取/也)宋¶
　人請萬萬歸宋公靳之(戯而相/愧曰靳)曰始吾敬子今子魯¶
　囚也萬病之遂弑閔公於䝉澤(今河南歸徳府商/邱縣蒙縣故城是)遇¶
　仇牧於門批而殺之(公羊傳萬與閔公博婦人皆在/側萬曰甚矣魯侯之美也天下)¶
　(諸侯宜為君者魯侯耳閔公矜此婦人妬其言顧曰/此虜也爾虜焉故魯侯之美惡乎至萬怒搏閔公絶)¶
　(其脰仇牧聞君弑趨而至遇之于門手劒/而叱之萬臂摋仇牧碎其首齒著乎門闔)遇太宰督¶
<pb:KR2b0037_WYG_003-24a>¶
　於東宫之西又殺之立于㳺(宋之/公子)羣公子奔蕭(宋邑/今江)¶
　(南徐州府蕭/縣故蕭城是)公子御説(莊公/子)奔亳(即亳城/注見前)南宫牛(萬/之)¶
　(子/)猛獲(萬之/黨)帥師圍亳蕭叔大心(蕭大/夫)及戴武宣穆¶
　莊之族以曹師伐之(武王弟振鐸/封曹注見前)殺南宫牛於師殺¶
　子㳺於宋立御説(是為/桓公)猛獲奔衞萬奔陳宋人請猛¶
　獲於衞亦請萬於陳以賂歸皆醢之(陳使婦人飲萬/酒而以犀革裹)¶
　(之比及宋/手足皆見)¶
僖王¶
<pb:KR2b0037_WYG_003-24b>¶
(庚/子)元年齊侯宋人蔡人邾人(邾國曹姓/注見前)㑹於北杏(齊地/在今)¶
(山東㤗安府/東阿縣北)¶
　宋有弑君之亂齊侯欲修伯業會於北杏以平之(齊/桓)¶
　(公衣裳/之㑹一)¶
　(胡氏安國曰春秋之世以諸侯而主天下㑹盟之政/自北杏始其後宋襄晉文楚莊秦穆交主夏盟跡此)¶
　(而為之/者也)¶
齊人滅遂(舜之後今兖州府寧陽/縣北有遂鄉春秋遂國)¶
　北杏之㑹遂人不至齊滅遂而戍之後遂人飲戍者¶
<pb:KR2b0037_WYG_003-25a>¶
　酒醉而殺之齊人殱焉¶
魯侯㑹齊侯盟於柯(左傳注此柯濟北東阿齊之阿邑/猶祝柯今為祝阿今兖州府陽殺)¶
(縣東北有阿城鎮/即春秋齊阿邑)¶
　魯侯將盟曹沬(左傳疏曹劌/史記作曹沬)以匕首刼齊侯於壇上¶
　曰反魯之侵地公許之曹沬去匕首北面就臣位公¶
　後悔欲無與魯地而殺曹沬管仲曰棄信於諸侯不¶
　可於是歸地於魯諸侯聞之皆信齊而欲附焉(公羊/傳齊)¶
　(桓之信著于天/下自柯之盟始)¶
<pb:KR2b0037_WYG_003-25b>¶
(辛/丑)二年命單伯㑹諸侯(齊陳/曹)伐宋¶
　宋人背北杏之㑹諸侯伐宋齊侯請師於王王命單¶
　伯㑹之取成於宋而還¶
單伯㑹齊侯宋公衛侯鄭伯於鄄(衛邑今曹州府濮/州鄄城故城是)¶
　宋服故也(齊桓公衣/裳之㑹二)¶
(壬/寅)三年齊侯宋公陳侯衞侯鄭伯㑹於鄄¶
　齊始覇故諸侯復㑹焉(齊桓公衣/裳之㑹三)¶
(癸/夘)四年命曲沃伯稱為晉侯¶
<pb:KR2b0037_WYG_003-26a>¶
　曲沃伯伐晉侯緡滅之盡以其寶器賂王王使虢公¶
　命曲沃伯以一軍為晉侯(自桓叔始封曲沃/至是凡六十七年)¶
夏宋人齊人衛人伐鄭冬齊侯宋公魯侯陳侯衛侯鄭¶
伯許男(莊公弟穆/公新城)滑伯(今河南河南府偃師縣/有緱氏故城春秋滑國)滕子(文/王)¶
(子叔繡封/滕注見前)同盟於幽(宋地在今河南歸/徳府考城縣界)¶
　鄭人侵宋諸侯為宋故伐鄭冬同盟於幽鄭成也(齊/桓)¶
　(公衣裳/之㑹四)¶
楚滅鄧(鄧國注/見前)¶
<pb:KR2b0037_WYG_003-26b>¶
　初楚子伐申過鄧鄧侯曰吾甥也止而享之騅甥聃¶
　甥養甥(皆鄧之甥/仕于舅氏)請殺楚子曰亡鄧國者必此人也¶
　若不早圖後君噬臍何及(若嚙腹臍/喻不可及)鄧侯弗從還年¶
　(伐申還/之年)楚子伐鄧至是滅之¶
蒍國(周大/夫)以晉師殺夷詭諸(亦周大夫/夷亦地名)周公忌父出奔¶
虢¶
　初曲沃伯伐夷執夷詭諸蒍國請而免之既而弗報¶
　(詭諸不報/施于蒍國)故蒍國作亂謂晉人曰與我伐夷而取其¶
<pb:KR2b0037_WYG_003-27a>¶
　地遂以晉師伐夷殺夷詭諸周公忌父出奔虢(避蒍/國之)¶
　(難後惠王/立復之)¶
(甲/辰)五年王崩太子閬立(是為/惠王)¶
秦徙都雍(今陜西鳳翔府鳳翔縣有雍/縣故城元和志春秋時秦都)¶
　初秦寧公(文公/孫)自汧渭之間徙居平陽(今鳳翔府岐/山縣平陽故)¶
　(城/是)至是徳公立(寧公子/武公弟)徙雍居大鄭宫以犠三百牢¶
　祠鄜畤初作伏祠(孟康曰六月伏日也周時無至此/乃行之師古曰伏者謂陰氣將起)¶
　(廹于殘陽而未得升故為獻伏因名伏日也立秋/後以金代火金畏于火故至庚日必伏庚金也)磔¶
<pb:KR2b0037_WYG_003-27b>¶
　狗邑四門以禦蠱(蠱者熱夀惡氣狗/陽畜故磔以禦之)¶
惠王¶
(乙/巳)元年春三月日有食之¶
虢公晉侯來朝¶
　王饗禮命之宥(宥助也命之幣/物以助勸敬)皆賜玉五㲄(音角亦/作珏雙)¶
　(玉/也)馬三匹(左傳非禮也王命諸侯名位/不同禮亦異數不以禮假人)¶
使原伯(文王第十六子封原今懷慶府濟源/縣古原城是也其後世為王室卿士)逆后於陳¶
陳媯歸於京師(是為/惠后)¶
<pb:KR2b0037_WYG_003-28a>¶
　虢晉朝王鄭伯以齊執其卿(鄭不朝齊齊/人執鄭詹)求王為援¶
　亦在周倡義為王定昏使原伯逆王后於陳陳媯歸¶
　於京師¶
　(金氏履祥曰三年之喪自天子達虢晉/不能以禮導王而亟為迎昏非禮矣)¶
(丙/午)二年蒍國邊伯詹父子禽祝跪五大夫以王子頽作¶
亂¶
　初王姚(莊王/妾)嬖於莊王生子頽子頽有寵蒍國為之¶
　師及王即位取蒍國之圃以為囿邊伯之宫近於王¶
<pb:KR2b0037_WYG_003-28b>¶
　宫王取之又奪于禽祝跪與詹父田而收膳夫(石逹/也)¶
　之秩故蒍國邊伯石速詹父子禽祝跪作亂因蘇氏¶
　(司寇蘇忿生食采於温亦曰蘇城其後為王/卿士桓王八年以蘇之十二邑與鄭故怨)秋五大¶
　夫(石速為士不/在五大夫數)奉子頽以攻王不克出奔温蘇子奉¶
　子頽奔衛衛人燕人(南燕/也)來寇立子頽¶
(丁/未)三年王居於櫟(注見/前)¶
　鄭伯和王室不克執燕仲父(南燕/伯)遂以王歸王處於¶
　櫟秋王及鄭伯入於鄔(桓王時所取鄭邑今河/南府偃師縣鄔聚是)遂入¶
<pb:KR2b0037_WYG_003-29a>¶
　成周取其寶器而還¶
(戊/申)四年虢公鄭伯奉王歸於王城誅子頽及五大夫¶
　虢公鄭伯胥命於弭(鄭地在今開/封府宻縣界)同伐王城鄭伯將¶
　王自圉門入虢叔自北門入殺子頽及五大夫王與¶
　鄭伯武公之畧(界/也)自虎牢以東(鄭武公傅平王平王/賜之虎牢以東後失)¶
　(其地故王復與之而虎牢即制邑周穆王時有高奔/戎生捕虎于葭中  獻之王王命之為柙畜之東虞)¶
　(是為虎牢後名成臯故/城在今開封府汜水縣)五月鄭伯卒(子㨗立是/為文公)王巡¶
　虢守(巡守/于虢)虢公為王宫於玤(虢地在今河南/府澠池縣界)王與之¶
<pb:KR2b0037_WYG_003-29b>¶
　酒泉(春秋彚纂酒泉周邑今陜西同州有/甘泉水出匱谷中造酒尤美名酒泉)¶
(己/酉)五年陳人殺其公子禦寇公子完奔齊(是為田/齊之祖)¶
　初陳厲公(名佗桓/公弟)生完周史有以周易見陳侯者陳¶
　侯使筮之遇觀之否曰是謂觀國之光利用賓于王¶
　此其代陳有國乎不在此其在異國非此其身在其¶
　子孫光逺而自他有耀者也若在異國必姜姓也姜¶
　大嶽之後也山嶽則配天物莫能兩大陳衰此其昌¶
　乎至是陳人殺太子禦寇(史記陳宣公有嬖姬生子/欵欲立之故殺禦寇  陳)¶
<pb:KR2b0037_WYG_003-30a>¶
　(宣公名杵/臼桓公子)禦寇素愛完完懼禍及已乃奔齊齊侯使¶
　為卿辭曰覊旅之臣幸若獲宥君之惠也敢辱高位¶
　乃使為工正完之奔齊始易陳氏為田氏(史記正義/完既奔齊)¶
　(不欲稱本國故號故改/陳為田完卒謚敬仲)¶
楚熊惲弑其君囏(即杜敖/楚文子)而自立(是為/楚成)¶
　杜敖欲殺其弟熊惲惲奔隨遂與隨襲殺杜敖而代¶
　其位¶
(庚/戌)六年楚人入獻賜楚子胙¶
<pb:KR2b0037_WYG_003-30b>¶
　熊惲初即位布徳施惠結好於諸侯(春秋書荆人來/聘公羊傳始能)¶
　(聘/也)使人入獻於天子天子賜胙曰鎮爾南方夷越之¶
　亂無侵中國¶
(壬/子)八年夏六月辛未朔曰有食之¶
晉侯(武公子獻/公詭諸)盡殺其羣公子¶
　晉桓莊之族逼(曲沃桓叔莊/伯之子孫)晉侯患之士蒍(周杜伯/子隰叔)¶
　(之後隰叔為晉/士師以官為氏)曰去富子(二族之/富强者)則羣公子可謀也¶
　已晉侯曰爾試其事士蒍與羣公子謀譛富子而去¶
<pb:KR2b0037_WYG_003-31a>¶
　之又使殺游氏之二子(亦桓/莊族)告晉侯曰可矣不過二¶
　年君必無患士蒍使羣公子盡殺游氏之族城聚(晉/邑)¶
　(即南絳故城在今山西/絳州絳縣亦曰車箱城)而處之於是晉侯圍聚盡殺¶
　羣公子以士蒍為大司空城絳(武公所都故城/在今絳州北)以深¶
　其宫羣公子或亡奔虢虢以故再侵晉晉侯欲伐之¶
　士蒍曰不可虢公驕若驟得勝於我必棄其民無衆¶
　而後伐之欲禦我誰與且亟戰將饑¶
(癸/丑)九年冬十有二月癸亥朔日有食之¶
<pb:KR2b0037_WYG_003-31b>¶
(甲/寅)十年齊侯宋公魯侯陳侯鄭伯同盟於幽¶
　陳鄭服也(齊桓公衣/裳之㑹五)¶
(乙/夘)十有一年齊人伐衛衛人及齊人戰衛人敗績¶
　王使召伯廖(王卿/士)錫齊侯命(命為/方伯)且使伐衛以其立¶
　子頺也於是齊侯伐衛戰敗衛師數之以王命取賂¶
　而還¶
　(髙氏䦎曰衛助子頽篡王齊為伯主不能奔救及鄭/伯既納王王錫齊侯命使討之于是乎伐衛曰伐者)¶
　(討得其罪也然既敗衛乃取賂而還嗟夫/齊桓以能奬王室覇諸侯而所為乃若是)¶
<pb:KR2b0037_WYG_003-32a>¶
秋楚伐鄭齊人宋人魯人救鄭¶
　楚令尹子元(楚文/弟)伐鄭入於桔柣之門(鄭逺/郊名)子元鬭¶
　禦疆鬬梧取之不比為斾(子元自與三子/特建斾以居前)鬭班(若敖/孫)¶
　王孫游王孫喜殿衆軍入自純門(鄭外/郭門)及逵市(鄭郭/内市)¶
　縣門不發楚言而出(鄭示楚閒暇故不閉/城門出兵而效楚言)子元曰鄭¶
　有人焉諸侯救鄭楚師夜遁¶
(丁/巳)十有三年命虢公討樊(注見/前)執樊皮以歸¶
　樊皮叛王王命虢公討之夏四月虢公入樊執樊仲¶
<pb:KR2b0037_WYG_003-32b>¶
　皮歸於京師¶
秋九月庚午朔日有食之¶
齊人伐山戎¶
　山戎伐燕(北燕召公之/後注見前)燕告急於齊齊侯救燕遂伐¶
　山戎至於孤竹(注見/前)而還燕君送齊侯遂入齊境齊¶
　侯曰非天子諸侯相送不出境吾不可以無禮於燕¶
　於是分溝割燕君所至與燕(史記正義滄州長蘆縣/有燕留城即齊桓公分)¶
　(溝割燕君所至地長蘆/今直𨽻天津府天津縣)命燕君復修召公之政納貢¶
<pb:KR2b0037_WYG_003-33a>¶
　於王如成康之時諸侯聞之皆從齊(管子書桓公未/至卑耳之溪十)¶
　(里見人長尺而人物具冠右袪衣公問管仲仲曰登/山之神有俞兒者伯王興則見袪衣示前有水也右)¶
　(袪示從右涉也至卑耳之溪有贊水者曰從左方涉/其深及冠從右方涉其深及膝乃右涉韓非子桓公)¶
　(自孤竹反迷失道管仲曰老焉之智可用也乃放老/馬而隨之遂得道山中無水隰朋曰蟻冬居山之陽)¶
　(夏居山之隂蟻壤一寸/而仞有水乃掘地得水)¶
楚人殺令尹子元以鬬穀(奴走/切)於菟(音烏/徒)為令尹(即子/文鬬)¶
(伯比子楚人謂乳曰榖謂虎為於/菟子文初生于䢵虎乳之故云)¶
　初子元欲蠱文夫人(即息媯蠱謂/惑以滛事)為館於其宫側而¶
<pb:KR2b0037_WYG_003-33b>¶
　振萬焉(振動萬/舞也)夫人聞之泣曰先君以是舞也習戎¶
　備也今令尹不尋諸仇讐而於未亡人之側不亦異¶
　乎御人以告子元於是子元伐鄭既歸而處王宫鬬¶
　射師(即闘亷/若敖子)諫執而牿之申公鬬班遂殺子元鬬穀¶
　於菟為令尹自毁其家以紓楚國之難¶
(己/未)十有五年魯侯同卒慶父弑其君之子般而立啓方¶
(史記作開莊公/少子是為閔公)¶
　初魯侯築臺臨黨氏(魯大/夫)見孟任(黨氏/女)從之閟(音秘/不從)¶
<pb:KR2b0037_WYG_003-34a>¶
　(公/也)以夫人許之割臂盟公生子般雩(祭名首夏/祭天祈雨)講於¶
　黨氏女公子(般之/妹)觀之圉人犖自墻外與之戲子般¶
　鞭之公曰不如殺之犖有力焉公疾問後於叔牙(史/記)¶
　(莊公有三弟長曰慶父/次曰叔牙次曰季友)對曰慶父材問於季友對曰¶
　臣以死奉般公曰鄉者牙曰慶父材季友以君命酖¶
　叔牙曰飲此則有後於魯國不然死且無後飲之卒¶
　立叔孫氏公薨子般即位次於黨氏慶父使圉人犖¶
　賊子般于黨氏季友奔陳慶父立啓方(史記荘公娶/齊女曰哀姜)¶
<pb:KR2b0037_WYG_003-34b>¶
　(無于其娣曰叔姜生子開慶父與哀姜/通欲立其姊之子故殺般而立子開)¶
(庚/申)十有六年晉滅耿(周同姓國漢書地理志河東郡皮/氏有耿郷故耿國  度氏今絳州)¶
(河津/縣)霍(即霍叔邑/注見前)魏(亦周同姓國元和志古魏城在芮/城縣北今山西解州芮城縣東北)¶
(有河北故城/即魏城也)封趙夙(造父/之後)於耿畢萬(畢公之後/以畢為氏)於魏¶
　晉侯作二軍公將上軍太子申生將下軍趙夙御戎¶
　畢萬為右以滅耿滅霍滅魏還為太子城曲沃賜趙¶
　夙耿賜畢萬魏以為大夫士蒍曰太子不得立矣分¶
　之都城而位以卿先為之極又焉得立不如逃之為¶
<pb:KR2b0037_WYG_003-35a>¶
　吳㤗伯不亦可乎卜偃(晉掌卜/之大夫)曰畢萬之後必大萬¶
　盈數也魏大名也以是始賞天啓之矣(萬之後為戰/國魏夙之後)¶
　(為戰/國趙)¶
(辛/酉)十有七年魯慶父弑其君啟方季友立公子申(是為/僖公)¶
誅慶父¶
　魯侯立請於齊召季友季友自陳來歸公之傅奪卜¶
　齮(魯大/夫)田公弗禁慶父使卜齮賊公于武闓(宫中門/謂之闈)¶
　季友以子申適邾(申閔公庶/兄莊公子)慶父奔莒(史記魯人欲/誅慶父慶父)¶
<pb:KR2b0037_WYG_003-35b>¶
　(恐奔/莒)乃入立之以賂求慶父於莒莒人歸之及宻(左/傳)¶
　(注宻魯地琅玡費縣北有宻如/亭  費縣今屬山東沂州府)乃縊(其後為仲孫/氏亦曰孟氏)閔¶
　公之死哀姜興知之(史記閔公二年慶父與哀姜通/益甚哀姜欲立之故使弑公)¶
　故孫於邾齊人殺之於夷(魯/地)以其尸歸魯人請而塟¶
　之¶
狄入衛(狄史記作翟黄帝之裔處北地後徙/西河上黨中山其種有赤狄白狄)¶
　狄人伐衛衛侯(懿公弟/惠公子)好鶴有乘軒者將戰國人受¶
　甲者皆曰使鶴戰於滎澤(左傳注此滎/澤當在河北)衛師敗績遂¶
<pb:KR2b0037_WYG_003-36a>¶
　滅衛宋公(桓公/御説)迎衛之遺民渡河立昭伯之子申(是/為)¶
　(戴/公)以廬於曹(詩作漕通典滑州白馬縣衛漕邑城/按滑州今衛輝府滑縣有白馬故)齊¶
　侯使公子無虧帥車三百乘甲士三千人戍曹(史記/自惠)¶
　(公朔讒殺太子伋至于懿公衛人不服嘗欲敗之狄/殺懿公衛人思立伋後伋子已死伋同母弟二人其)¶
　(一曰黔牟嘗立八年又去其二曰昭伯/頑昭伯黔牟皆已死故立昭伯子申)¶
(壬/戌)十有八年齊師宋師曹師次於聶北(今山東東昌府/聊城縣有聶城)¶
(齊西界/近邢地)救邢邢遷於夷儀(故城在今直𨽻順德府邢/臺縣西俗謂之隨宜城)諸¶
侯城邢¶
<pb:KR2b0037_WYG_003-36b>¶
　狄伐邢諸侯救邢邢人潰出奔師師遂逐狄人具邢¶
　器用而遷之師無私焉夏邢遷於夷儀諸侯城之¶
楚人伐鄭(春秋于是年/荆始書楚)¶
　鄭即齊故也¶
齊侯宋公魯侯鄭伯曹伯(昭公班叔振/鐸十二世孫)邾人㑹於檉(左/傳)¶
(作犖春秋彙纂檉即犖也今河南陳/州府淮寧縣西北有犖城亦作澇)¶
　謀救鄭也(齊桓公衣/裳之會六)¶
(癸/亥)十有九年諸侯城楚邱(今衛輝府滑縣東有衛南廢/縣即齊桓公為衛所築地非)¶
<pb:KR2b0037_WYG_003-37a>¶
(戎伐凡伯/之楚邱也)¶
　齊侯率諸侯城楚邱以封衛衛戴公卒齊侯立其弟¶
　燬為衛君(是為/文公)齊侯既遷邢於夷儀又封衛於楚邱¶
　邢遷如歸衛國忘亡(詩序衛風木𤓰美齊桓公也衛/國有狄人之敗出廬于漕桓公)¶
　(救而封之遺之車馬器服衛/人思厚報之而作是詩也)衛侯大布之衣大帛之¶
　冠務材訓農通商惠工敬教勸學授方任能元年革¶
　車三十乘季年乃三百乘(詩疏文公徙居楚邱始建/城使民安處建市使民交)¶
　(易營造宫室得其時節制度民既富饒/官亦充足百姓美之為作定之方中詩)¶
<pb:KR2b0037_WYG_003-37b>¶
齊侯宋公江人(左傳注江國在汝南安陽縣陽安/陽故城在今河南汝寧府正  縣)黄人¶
(今河南光州春秋/黄國有古黄城)盟於貫(今山東曹州府曹縣有䝉澤/故城古貰邑貫與貰字相似)¶
(故䝉澤城/亦曰貰城)¶
　江黄楚與國始來服故為合諸侯明年又㑹於陽穀¶
　(今兖州府陽穀/縣陽穀故城是)謀伐楚(厯代年表貫及陽穀/之會不在九合之數)¶
(甲/子)二十年楚人伐鄭¶
　先是楚人侵鄭鬬章(楚大/夫)囚鄭聃伯至是復伐鄭鄭¶
　伯欲成孔叔(鄭大/夫)曰不可齊方勤我棄徳不祥¶
<pb:KR2b0037_WYG_003-38a>¶
(乙/丑)二十有一年春齊侯宋公魯侯陳侯衛侯鄭伯許男¶
曹伯侵蔡蔡潰遂伐楚次於陘(今許州偃城/縣陘亭是)楚屈完(楚/大)¶
(夫/)來盟於師盟於召陵(今偃城縣東有召陵/故城即屈完來盟地)¶
　齊侯以諸侯之師侵蔡(史記桓公與蔡姬戲舟中蔡/姬習水蕩公公懼止之不止)¶
　(公怒歸蔡姬未絶蔡嫁其/女桓公聞之興師往伐)蔡潰遂伐楚楚子使問師¶
　故管仲對曰昔召康公命我先君太公曰五侯九伯¶
　女實征之以夾輔周室爾貢苞茅不入(荆州之貢/包&KR2853;青茅)王¶
　祭不共無以縮酒(束茅而灌之/以酒為縮酒)寡人是徵昭王南征¶
<pb:KR2b0037_WYG_003-38b>¶
　而不復寡人是問對曰貢之不入寡人之罪也敢不¶
　共給昭王之不復君其問諸水濱師進次於陘楚子¶
　使屈完如師師退次於召陵齊侯陳諸侯之師與屈完¶
　乘(䋲證反/共載也)而觀之曰以此衆戰誰能禦之以此攻城¶
　何城不克對曰君若以徳綏諸侯誰敢不服君若以¶
　力楚國方城(山名在河南/南陽府葉縣)以為城漢水(注見/前)以為池¶
　雖衆無所用之屈完及諸侯盟¶
齊人執陳轅濤塗(陳公/族)諸侯侵陳¶
<pb:KR2b0037_WYG_003-39a>¶
　陳轅濤塗謂鄭申侯(鄭大/夫)曰師出於陳鄭之間國必¶
　甚病若出於東方觀兵於東夷循海而歸其可也申¶
　侯曰善濤塗以告齊侯許之申侯見曰師老矣若出¶
　於東方而遇敵懼不可用也若出於陳鄭之間供其¶
　資糧屝屨其可也齊侯悦與之虎牢執轅濤塗秋齊¶
　伐陳冬諸侯之師侵陳陳成歸轅濤塗¶
(丙/寅)二十有二年晉侯殺其世子申生¶
　晉侯烝於齊姜(武公/妾)生太子申生(同母女弟為/秦穆公夫人)娶二¶
<pb:KR2b0037_WYG_003-39b>¶
　女於戎大戎(唐叔子孫/别在戎者)狐姬生重耳小戎(允姓/之戎)子生¶
　夷吾伐驪戎(今陜西西安府臨潼縣/有驪戎城故驪戎國)驪戎男女以驪¶
　姬歸生奚齊其娣生卓子驪姬嬖欲立其子賂外嬖¶
　梁五(在閨闥/之外者)與東關嬖五(别在關/塞外者)使言於晉侯曰曲¶
　沃君之宗也蒲(今山西隰州有古/蒲城春秋晉蒲邑)與二屈(今山西吉/州有北屈)¶
　(廢縣晉/屈邑)君之疆也不可以無主若使太子主曲沃而¶
　重耳夷吾主蒲與屈則可以威民而懼戎且旌君伐¶
　乃使太子居曲沃重耳居蒲夷吾居屈(晉侯使士蒍/築蒲與屈不)¶
<pb:KR2b0037_WYG_003-40a>¶
　(慎寘薪焉公使讓之對曰詩云懐徳惟寜宗子惟城/君其修徳而固宗子何城如之三年將尋師焉焉用)¶
　(慎退而賦曰狐裘尨茸/一國三公吾誰適從)晉侯又使太子伐東山臯落¶
　氏(赤狄别種今山西平定州樂平縣有/臯落山寰宇記即東山臯落氏地)里克(晉大/夫)諌¶
　曰君之嗣適不可以帥師且臣聞臯落氏將戰君其¶
　舍之晉侯曰寡人有子未知其誰立焉不對而退及¶
　將立奚齊既與中大夫成謀(謂里克也驪姬將殺太/子而難里克使優施飲)¶
　(之酒而告之故里克聽其謀/從中立以自免遂稱疾不朝)姬謂太子曰君夢齊姜¶
　必速祭之太子祭於曲沃歸胙於公公田姬置諸宫¶
<pb:KR2b0037_WYG_003-40b>¶
　六日公至毒而獻之公祭之地地墳與犬犬斃與小¶
　臣小臣亦斃姬泣曰賊由太子太子奔新城(即曲/沃)晉¶
　侯殺其傅杜原款重耳謂太子曰盍言子之志於君¶
　太子曰君安驪姬是我傷君之心也曰然則盍行乎¶
　太子曰君謂我欲弑君也天下豈有無父之國哉吾¶
　何行如之使人辭於狐突曰申生有罪不敢愛其死¶
　雖然君老矣子少國家多難伯氏不出而圖吾君伯¶
　氏茍出而圖吾君申生受賜而死乃縊於新城姬又¶
<pb:KR2b0037_WYG_003-41a>¶
　譖二公子曰皆知之重耳奔蒲夷吾奔屈晉侯使寺¶
　人披伐蒲重耳曰君父之命不校乃徇曰校者吾讐¶
　也踰墻而走披斬其袪遂出奔翟又使賈華伐屈夷¶
　吾不能守將奔翟郤芮(夷吾/臣)曰後出同走罪也不如¶
　之梁(今陜西同州府澄城縣/有夏陽故城古梁國)梁近秦而幸焉乃奔梁¶
齊侯宋公魯侯陳侯衛侯鄭伯許男(穆公子/僖公業)曹伯㑹王¶
世子於首止(注見/前)諸侯盟於首止鄭伯逃歸不盟(齊桓/公衣)¶
(裳之/㑹七)¶
<pb:KR2b0037_WYG_003-41b>¶
　王后陳媯生太子鄭及叔帶叔帶有寵於后欲立之¶
　齊侯帥諸侯盟於首止㑹王太子謀寧周也(左傳注/王以惠)¶
　(后故將廢太子而立叔帶故齊/桓帥諸侯㑹太子以定其位)諸侯盟王使周公召¶
　鄭伯曰吾撫汝以從楚輔之以晉可以少安(左傳注/王恨齊)¶
　(桓定太子之位故/召鄭伯以叛齊)鄭伯喜於王命而懼其不朝於齊¶
　也故逃歸不盟孔叔止之不聽¶
楚人滅弦(今河南光州光山/縣春秋弦國地)¶
　於是江黄道(漢書地理志汝南陽安道國縣/陽安故城在今汝寧府確山)栢(漢書/地理)¶
<pb:KR2b0037_WYG_003-42a>¶
　(志汝南西平故柏子國/  西平縣今屬汝寧府)方睦於齊皆弦姻也弦子恃¶
　之而不事楚又不設備故亡¶
秋九月戊申朔日有食之¶
晉滅虢(注見/前)執虞公(仲雍後/注見前)¶
　初晉侯使荀息(晉之公族食采/於荀因以為氏)以屈産之乘(屈産何/休曰泉)¶
　(名在今山西汾/州府石樓縣)垂棘之璧(垂棘晉地/出良璧)假道於虞以伐¶
　虢(水經注虞城北對長坂二十里謂之虞坂/寰宇記春秋晉假道於虞以伐虢即此路)虞公許¶
　之宫之奇諫不聽晉里克荀息帥師會虞師伐虢滅¶
<pb:KR2b0037_WYG_003-42b>¶
　下陽(故城在今/平陸縣)至是晉復假道伐虢宮之奇諫曰一¶
　之已甚其可再乎諺所謂輔車相依唇亡則齒寒者¶
　(輔頰輔車牙車輔為外/表車是内骨故曰相依)其虞虢之謂也弗聽宫之奇¶
　以其族行曰虞不臘矣在此行也晉不更舉矣十二¶
　月晉滅虢虢公醜奔京師師還館於虞遂襲虞滅之¶
　執虞公而修虞祀且歸其職貢於王(榖梁傳獻公舉/虞荀息牽馬操)¶
　(璧而前曰璧則猶是/也而馬齒加長矣)¶
(丁/夘)二十有三年齊侯宋公魯侯陳侯曹伯伐鄭楚人圍¶
<pb:KR2b0037_WYG_003-43a>¶
許諸侯遂救許¶
　諸侯伐鄭以其逃首止之盟故也楚子圍許以救鄭¶
　諸侯救許乃還¶
(戊/辰)二十有四年齊侯宋公魯侯陳世子欵鄭世子華盟¶
於寗母(今山東兖州府魚臺縣有泥母/亭即春秋寗母地泥讀如寗)¶
　齊人伐鄭鄭孔叔請下齊以救國公曰吾知其所由¶
　來矣夏殺申侯以説於齊秋盟於寗母管仲言於齊¶
　侯曰招攜以禮懷逺以徳齊侯修禮於諸侯諸侯官¶
<pb:KR2b0037_WYG_003-43b>¶
　受方物鄭伯使太子華聽命於㑹子華言於齊侯請¶
　去洩氏孔氏子人氏(三族皆/鄭大夫)以鄭為内臣齊侯將許¶
　之管仲曰君以禮與信屬諸侯而以姦終之無乃不¶
　可乎子父不姦之謂禮守命共時之謂信違此二者¶
　姦孰甚焉㑹而列姦何以示後嗣夫子華既為太子¶
　而求介於大國以弱其國亦必不免齊侯辭焉子華¶
　由是得罪於鄭(齊桓公衣/裳之會八)¶
(己/巳)二十有五年王人齊侯宋公魯侯衛侯曹伯(昭公子/共公襄)¶
<pb:KR2b0037_WYG_003-44a>¶
陳世子欵盟於洮(今曹州府濮/州洮城是)¶
　謀王室也鄭伯乞盟請服也(齊桓公兵/車之會一)¶
王崩太子鄭立(是為/襄王)¶
　王崩於二十四年之閏月太子惡太叔𢃄之難懼不¶
　得立不發䘮而告難於齊洮之盟位既定而後告喪¶
　於諸侯(通志春秋書惠王之崩/于是年十二月從告也)¶
襄王¶
(庚/午)元年宰周公(宰孔也天子/三公不字)會齊侯魯侯宋子(桓公子/襄公兹)¶
<pb:KR2b0037_WYG_003-44b>¶
(父桓公卒未/葬故書子)衛侯鄭伯許男曹伯於葵邱(宋地今河南/歸徳府考城)¶
(縣有葵邱聚其地有/盟臺亦名盟臺鄉)¶
　齊侯㑹諸侯於葵邱王使宰孔賜齊侯胙(史記王賜/桓公文武)¶
　(胙彤弓/矢大路)曰天子有事於文武使孔賜伯舅胙齊侯將¶
　下拜孔曰且有後命天子使孔曰以伯舅耋老加勞¶
　賜一級無下拜對曰天威不違顔咫尺小白余敢貪¶
　天子之命無下拜恐隕越於下以遺天子羞敢不下¶
　拜下拜登受諸侯盟陳牲而不殺讀書加於牲上壹¶
<pb:KR2b0037_WYG_003-45a>¶
　(猶專/也)明天子之禁(初命曰誅不孝無易樹子無以妾/為妻再命曰尊賢育才以彰有徳)¶
　(三命曰敬老慈㓜無忘賓旅四命曰士無世官官事/無攝取士必得無専殺大夫五命曰無曲防無遏糴)¶
　(無有封/而不告)曰凡我同盟之人既盟之後言歸於好宰孔¶
　先歸遇晉侯(史記晉獻公/病行後未至)日可無㑹也齊侯不務徳¶
　而勤逺畧故北伐山戎南伐楚西為此㑹也東畧之¶
　不知西則否矣其在亂乎(在察也徴誡晉/公言晉將有亂)君務靖徳¶
　無勤於行晉侯乃還(齊桓公衣/裳之㑹九)¶
　(汪氏克寛曰葵邱之㑹乃桓霸盛哀之幾鄭康成所/謂桓徳極而將衰也葢自再盟幽而諸侯恊存邢衛)¶
<pb:KR2b0037_WYG_003-45b>¶
　(却狄盟召陵帖楚而列國安盟首止于洮而王室寧/及乎葵邱而極盛矣自是而後城把之功不若城邢)¶
　(救徐之師緩于救許伐黄不䘏謀鄫無成而覇葉於/是遂衰論者謂葵邱以前自朔至望之月而葵邱以)¶
　(後猶自望至□之月盖由其心有/勤怠之殊故其功有盛衰之漸也)¶
晉侯詭諸卒里克殺其君之子奚齊(殺公羊/作弑)¶
　初晉獻公使荀息傅奚齊公疾召之曰以是藐諸孤¶
　辱在大夫其若之何稽首而對曰臣竭其股肱之力¶
　加之以忠貞其濟君之靈也不濟則以死繼之公卒¶
　里克㔻鄭(晉大/夫)以三公子之徒作亂(三公子申生/重耳夷吾)里¶
<pb:KR2b0037_WYG_003-46a>¶
　克告荀息曰三怨將作秦晉輔之子將何如荀息曰¶
　死之里克曰無益也荀息曰吾與先君言矣不可以¶
　貳(公羊傳獻公死奚齊立里克謂荀息曰君殺正而/立不正廢長而立㓜如之何願與子慮之荀息曰)¶
　(君嘗訊臣矣臣對曰使死者及生/生者不愧乎其言則可謂信矣)里克知其不可與¶
　謀遂殺奚齊於次(喪次/也)¶
宋以公子目夷(桓公/庶子)為左師(宋官/名)¶
　初宋桓公疾太子兹父固請曰目夷(字子/魚)長且仁君¶
　其立之公告目夷目夷曰能以國讓仁孰大焉且又¶
<pb:KR2b0037_WYG_003-46b>¶
　不順遂走而退公卒兹父立(是為/襄公)使目夷為左師以¶
　聽政於是宋治(目夷之後以魚/為氏世為左師)¶
(辛/未)二年狄滅温(注見/前)¶
　蘇子叛王即狄又不能於狄狄人伐之王不救故滅¶
　蘇子奔衛¶
晉里克殺其君卓及其大夫荀息¶
　里克既殺奚齊荀息將死之人曰不如立卓子而輔¶
　之荀息立卓子以葬獻公里克殺公子卓於朝荀¶
<pb:KR2b0037_WYG_003-47a>¶
　息死之¶
　(家氏鉉翁曰奚齊死於喪次君臣之分未明/卓子死於既葬君臣之位已定故書法不同)¶
秦人納晉公子夷吾於晉周公忌父(周卿/士)王子黨(周大/夫)¶
㑹齊隰朋(齊荘公贖/四世孫)而立之¶
　里克及邳鄭使(屠岸/夷)告重耳於狄曰國亂民擾子盍¶
　入乎重耳辭(重耳告舅犯舅犯曰不可夫堅樹在始/始不固本終必槁落大喪大亂之剡不)¶
　(可犯也重耳見使者曰父生不得供備灑掃之臣死/又不敢涖喪以重其罪且辱在大夫敢辭  舅犯即)¶
　(狐偃字子/犯突之子)吕甥(姓瑕吕/名飴甥)及郤稱(晉之公族食采/于郤以邑為氏)亦使¶
<pb:KR2b0037_WYG_003-47b>¶
　(蒲城/午)告夷吾於梁曰重賂秦以求入吾主子夷吾許¶
　諾(夷吾告郤芮芮曰不可失也盍盡國以/賂外内無愛虚以求入入而後圖聚)吕甥出告¶
　大夫(里克/㔻鄭)使請君於秦(其辭曰天降禍於晉國喪亂/並臻以君之靈罪人克伏其)¶
　(辜羣臣莫敢寧處將待君命君若不忌先君之好辱/收其逋遷裔冑而建立之晉國其誰非君之羣𨽻臣)¶
　(也/)秦伯(徳公子穆/公任好)使公子縶弔重耳曰喪不可久時¶
　不可失公子其圗之(重耳告舅犯舅犯曰喪人無以/為寶仁親以為寳父死之謂何)¶
　(又因以為利天/下其孰能説之)重耳見使者曰父死之謂何或敢有¶
　他志以辱君義稽顙而不拜哭而起起而不私公子¶
<pb:KR2b0037_WYG_003-48a>¶
　縶退弔夷吾如弔重耳之命(夷吾告郤芮芮曰公子/勉之狷潔不行重賂配)¶
　(德子無/爱財)夷吾見使者再拜稽首起而不哭私於公子¶
　縶曰里克與我矣吾命之田百萬㔻鄭與我矣吾命¶
　之田七十萬君茍輔我入且入河外列城五為君之¶
　東游津梁之上無有難急也黄金四十鎰白玊之珩¶
　六雙不敢當公子請納之左右公子縶反致命秦伯¶
　曰吾與重耳重耳仁公子縶曰不如置不仁以滑(擾/也)¶
　其中可以進退秦伯乃發兵送夷吾於晉時齊侯聞¶
<pb:KR2b0037_WYG_003-48b>¶
　晉亂以諸侯之師討晉及高梁(晉地在今山西平陽/府臨汾縣有高梁都)¶
　(亦名/梁墟)而還使隰朋帥師㑹秦師周公忌父王子黨㑹¶
　齊隰朋立夷吾為晉侯(是為/惠公)晉侯使㔻鄭聘秦且謝¶
　緩賂(史記晉使㔻鄭謝秦曰始夷吾以河西地許君/今幸得入立大臣曰地者先君之地君亡在外)¶
　(何得擅許秦寡人/爭之弗得故謝)殺里克以説(將殺里克使謂之曰/微子不及此雖然子)¶
　(弑二君與一大夫為子君者不亦難乎對曰不有/廢也君何以興欲加之罪其無辭乎伏劍而死)㔻¶
　鄭在秦聞里克死請秦伯重問(厚幣/也)以召吕甥郤稱¶
　冀芮(即郤芮别邑于/冀即以為氏)出晉君入重耳秦伯許之鄭先¶
<pb:KR2b0037_WYG_003-49a>¶
　歸秦使泠至(秦大/夫)報問且召三子冀芮曰幣重而言¶
　甘誘我也遂殺㔻鄭及鄭與里克之黨(祁舉及七輿/大夫左行共)¶
　(華右行賈華叔堅騅歂纍虎特宫山/祁  七輿申生下軍之衆大夫也)㔻鄭子豹奔秦¶
(壬/申)三年王子𢃄以戎入冦¶
　揚拒泉臯(皆戎邑今河南府洛陽縣南有戎城又縣/西南有泉亭亦曰前城服䖍曰前讀為泉)¶
　(即泉/戎也)伊洛之戎(諸雜戎居伊水/洛水之間者)同寇京師入王城王¶
　子帶召之也秦晉伐戎以救周晉侯平(和也/)戎於王¶
　王以戎難故討王子帶王子帶奔齊(事在/四年)齊使仲孫¶
<pb:KR2b0037_WYG_003-49b>¶
　湫(齊大/夫)入聘且宫王子帶事畢不與王言歸復命曰¶
　王怒未怠不十年王弗召也(事在/五年)¶
(癸/酉)四年春三月庚午日有食之¶
楚人滅黄¶
　黄人恃諸侯之睦於齊不共楚職曰自郢(今湖北荆/州府江陵)¶
　(縣有紀南城楚熊貲/徙都此一名郢城)及我九百里焉能害我楚遂滅¶
　之(榖梁傳貫之盟管仲曰江黄逺我而近楚楚為利/之國也若伐而不能救無以宗諸侯矣桓公不聽)¶
　(及楚滅黄桓/公不能救)¶
<pb:KR2b0037_WYG_003-50a>¶
齊侯使管夷吾入聘¶
　齊侯使管仲平戎於王王以上卿之禮饗仲仲辭曰¶
　臣賤有司也有天子之二守國高在(國氏高氏皆齊/公族世為齊上)¶
　(卿高傒見前國懿/仲之子曰歸父)若節(時也/)春秋來承王命何以禮¶
　焉陪臣敢辭乃受下卿之禮而還¶
(甲/戌)五年齊侯宋公魯侯陳侯(宣公子/穆公)衛侯鄭伯許男曹¶
伯㑹於鹹(衛地今直𨽻大名/府開州鹹城是)¶
　諸侯㑹於鹹(齊桓公兵/車之㑹二)淮夷病把故(杞初都雍邱今/河南開封把縣)¶
<pb:KR2b0037_WYG_003-50b>¶
　(雍邱故城是後東徙淳于今山/東青州府安邱縣淳于故城是)且謀王室也於是諸¶
　侯戍京師(為戎難故齊/仲孫湫致之)遂城緣陵(即營陵故城在今/青州府昌樂縣)¶
　遷杞(事在六年杞於是遷/緣陵其後復徙淳于)¶
晉饑秦輸粟於晉¶
　晉薦饑(麥禾皆/不熟)乞糴於秦秦伯問百里奚(史記晉滅/虞虞其大)¶
　(夫百里奚為秦穆公夫人媵百里亡秦走宛楚鄙人/執之穆公聞百里奚賢以五羖羊皮贖之以歸時百)¶
　(里奚年已七十餘穆公與語國事三/日大悦授之國政號曰五羖大夫)與諸乎對曰天¶
　災流行國家代有救災恤鄰道也㔻鄭子豹在秦請¶
<pb:KR2b0037_WYG_003-51a>¶
　伐晉秦伯曰其君是惡其民何罪於是輸粟於晉自¶
　雍(秦都/)及絳(晉都注/俱見前)相繼(左傳疏雍臨渭絳臨汾渭/水自雍而東至華隂入河)¶
　(從河逆流而上從汾陰入/汾又逆流東行而通絳)命之曰汎舟之役明年秦¶
　饑乞糴於晉晉人弗與慶鄭(晉大/夫)諫弗聽¶
(乙/亥)六年沙鹿崩(沙鹿山名在今直𨽻大名/府元城縣其西有沙鹿城)¶
　晉卜偃曰期年當有大咎幾亡國¶
(丙/子)七年楚人伐徐(徐國注/見前)¶
　徐即諸夏故也¶
<pb:KR2b0037_WYG_003-51b>¶
齊侯宋公魯侯陳侯衛侯鄭伯許男曹侯盟於牡邱(在/今)¶
(山東東昌府/荏平縣東北)遂次於匡(今直𨽻大名府長垣縣/有故匡城春秋衛邑)諸侯之¶
大夫救徐¶
　盟於牡邱(齊桓公兵/車之㑹三)尋葵邱之盟且救徐也魯公孫¶
　敖(慶父子/孟穆伯)帥師及諸侯之大夫救徐諸侯次於匡以¶
　待之齊師曹師伐厲(讀作頼楚與國伐之以救徐今/湖北徳安府隨州有厲鄉在厲)¶
　(山下古/厲國地)不克楚敗徐於婁林(徐邑今江南鳳陽府虹/縣有古婁亭春秋婁林)¶
　(地/)齊又為徐伐英氏(英國注/見前)以報婁林之役(事在/九年)¶
<pb:KR2b0037_WYG_003-52a>¶
夏五月日有食之(左傳不書日/朔官失之也)¶
齊大夫管夷吾卒¶
　管仲病齊侯問曰羣臣誰可相者仲曰知臣莫若君¶
　公曰易牙(即雍/巫)如何對曰殺子以適君非人情不可¶
　公曰開方(衛公子去/其國適齊)如何對曰背親以適君非人情¶
　難近公曰豎刁(即寺/人貂)如何對曰自宫以適君非人情¶
　難親仲卒齊侯不用其言卒近用三子(管子仲寢疾/桓公問曰仲)¶
　(父之疾不幸不起政將安移仲未對公曰鮑叔何如/對曰鮑叔君子也其為人好善而惡惡已甚見一惡)¶
<pb:KR2b0037_WYG_003-52b>¶
　(終身不忘公曰然則孰可曰隰朋可朋之為人好上/識而下問居其家不忘公門居公門不忘其家事君)¶
　(不二其心亦不忘其身其朋乎公又問仲曰臣聞之/消息盈虚與百姓詘信然後能以國寕朋其可乎言)¶
　(終喟然歎曰天之生朋以為夷吾舌也其身/死舌焉得生哉史記是歳管仲隰朋皆卒)¶
晉侯及秦伯戰於韓(韓原在今陜西/同州府韓城縣)獲晉侯¶
　秦伯伐晉及韓晉侯謂慶鄭曰冦深矣若之何對曰¶
　君實深之(晉侯之入許賂秦以河外列城五既而不/與晉饑秦輸之粟秦饑晉閉之糴故秦伐)¶
　(晉/)可若何公曰不孫卜右慶鄭吉弗使乘小駟鄭入¶
　也慶鄭諫弗聽(慶鄭曰古者大事必乘其産生其水/土而知其人心安其教訓而服習其)¶
<pb:KR2b0037_WYG_003-53a>¶
　(道唯所納之無不如志今乘異産及懼而變/將與人易進退不可周旋不能君必悔之)遂逆秦¶
　師使請戰戰於韓原晉戎馬還濘而止公號慶鄭慶¶
　鄭曰愎諫違卜固敗是求又何逃焉遂去之(梁山靡/御韓簡)¶
　(虢射為右輅秦伯將止之慶鄭以救公誤/之遂失秦伯  輅五嫁反迎也止獲也)秦獲晉侯¶
　以歸晉大夫反首(亂髪/下埀)㧞舍(㧞草舍止以/示憂慼也)從之秦伯¶
　使辭焉曰二三子何其慼也寡人之從君而西也亦¶
　晉之妖夢是踐(惠公初立狐突適下國遇共太子與/載而告之曰夷吾無禮余得請于帝)¶
　(矣將以晉卑秦秦將祀余對曰神不歆非類民不祀/非族君祀無乃殄乎君其圖之太子曰吾將復請七)¶
<pb:KR2b0037_WYG_003-53b>¶
　(日新城西偏有巫者而見我焉許之遂不見及期而/往告之曰帝許我罰有罪矣敝于韓杜預曰狐突怱)¶
　(如夢而見太/子故曰妖夢)豈敢以至晉大夫三拜稽首曰君履后¶
　土而戴皇天皇天后土實聞君之言羣臣敢在下風¶
　(史記秦穆公亡善馬岐下野人共得而食之者三百/餘人吏逐得欲法之公曰君子不以畜産害人吾聞)¶
　(食善馬肉不飲酒傷人乃皆賜酒而赦之三百人者/聞秦擊晉皆求従穆公馳追晉君不能得反為所圍)¶
　(于是食善馬三百人馳冒晉軍以/解其圍遂脱穆公而反生得晉君)¶
王命秦伯釋晉侯晉侯歸國¶
　王聞秦獲晉侯曰晉我同姓為請於秦秦伯夫人(夷/吾)¶
<pb:KR2b0037_WYG_003-54a>¶
　(姊/)聞晉侯將至乃以太子與女登臺而履薪焉使人¶
　以免(音問/)服衰絰逆且告曰若晉君朝以入婢子夕¶
　以死夕以入則朝以死唯君裁之秦伯謂其大夫曰¶
　我得晉君以為功今天子為請夫人是憂且晉人慼¶
　憂以重我天地以要我不圗晉憂重其怒也我食吾¶
　言背天地也重怒難犯違天不祥必歸晉君公孫枝¶
　(秦大夫/子桑)曰歸之而執其太子必得大成乃許晉平十¶
　月晉陰飴甥(即吕甥食采于/陰故曰陰飴甥)㑹秦伯盟於王城(秦地/在今)¶
<pb:KR2b0037_WYG_003-54b>¶
　(陜西同州府/朝邑縣東)秦伯曰晉國和乎對曰不和小人恥失¶
　其君而悼喪其親不憚征繕以立圉也(圉恵公/太子)曰必¶
　報讐君子愛其君而知其罪不憚征繕以待秦命曰¶
　必報徳以此不和秦伯曰國謂君何對曰小人慼謂¶
　之不免君子怒以為必歸貳而執之服而舍之徳莫¶
　厚焉刑莫威焉此一役也秦可以覇納而不定廢而¶
　不立以徳為怨秦不其然秦伯曰是吾心也改館晉¶
　侯饋七牢焉十一月晉侯歸殺慶鄭而後入是歳晉¶
<pb:KR2b0037_WYG_003-55a>¶
　又饑秦伯又餼之粟曰吾怨其君而矜其民(晉侯獻/秦以河)¶
　(西之地使太子圉為質于秦秦妻以/宗女後惠公病子圉棄其妻亡歸晉)¶
(丁/丑)八年春正月戊申朔隕石於宋五(星隕為石/數之則五)是月六¶
鷁(鷁水/鳥)退飛過宋都(過迅風/而退飛)¶
　時内史叔興聘於宋宋公問曰是何祥也對曰今兹¶
　魯多大喪(公子季友/公孫兹卒)明年齊有亂(齊桓/公卒)君將得諸侯¶
　而不終(事具/後)¶
齊侯宋公魯侯陳侯衛侯鄭伯許男邢侯曹伯㑹於淮¶
<pb:KR2b0037_WYG_003-55b>¶
(左傳注臨/淮郡左右)¶
　諸侯㑹於淮謀鄫(左傳注鄫為淮夷所病故鄫鄫/城在今兖州府嶧縣東故  國)且¶
　東畧也(齊桓公兵/車之㑹四)城鄫役人病有夜登邱而呼曰齊¶
　有亂不果城而還(齊桓公主㑹盟自北杏始迄㑹淮/終衣裳之㑹九于北杏于鄄二于)¶
　(幽二于檉于首止于寗母于葵邱是也貫及縣縠不/在此數兵車之會四于洮于鹹于北邱于淮是也召)¶
　(陵不在/此數)¶
(戊/寅)九年魯滅項(今河南陳州府項城縣/有故項城春秋項國)¶
　淮之㑹魯侯師未還而取項齊人以為討止公夫人¶
<pb:KR2b0037_WYG_003-56a>¶
　姜氏㑹齊侯於卞(今山東兖州府泗水縣有/卞城故城春秋魯卞邑)以為請¶
　乃歸¶
齊侯小白卒¶
　齊侯之夫人三王姬徐嬴蔡姬皆無子齊侯好内内¶
　嬖如夫人者六人長衛姬生無虧(史記作無/詭即武孟)少衛姬¶
　生元(即惠/公)鄭姬生昭(即孝/公)葛嬴生潘(即昭/公)宻姬生商¶
　人(即懿/公)宋華子生雍公與管仲屬昭於宋公以為太¶
　子雍巫(即易/牙)有寵於長衛姬因寺人貂(即豎/刁)以薦羞¶
<pb:KR2b0037_WYG_003-56b>¶
　於公亦有寵公許之立無虧冬十月乙亥桓公卒易¶
　牙與寺人貂因内寵以殺羣吏而立無虧太子昭奔¶
　宋十二月乙亥赴辛巳夜殯(史記桓公病五公子各/樹黨爭立及桓公卒遂)¶
　(相攻桓公尸在床六/十七日尸蟲出於户)¶
　¶
　¶
　¶
御批厯代通鑑輯覽卷四¶
