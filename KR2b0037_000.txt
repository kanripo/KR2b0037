# -*- mode: mandoku-view; -*-
#+TITLE: 御批歷代通鑑輯覽
#+DATE: 2015-08-24 22:25:42.116744
#+PROPERTY: ID KR2b0037
#+PROPERTY: BASEEDITION WYG    
#+PROPERTY: JUAN 御製歴代通鑑輯覧序
<pb:KR2b0037_WYG_000-1a>¶
　　御製歴代通鑑輯覽序¶
　　編年之書莫備於¶
皇祖御批之資治通鑑綱目蓋是書集三編為一部自三皇¶
　　以至元末明初振綱挈目謹予嚴奪足以昭萬世法戒¶
　　為人君者不可不日手其帙而心其義也然¶
皇祖雖嘗抉精微徵辭㫖著論百餘首亦惟析疑正陋垂教¶
　　後世耳於其書則一仍厥舊無所筆削也故全書篇幅¶
　　雖多而議論乃什倍於事實即如前編之中總論史論¶
<pb:KR2b0037_WYG_000-1b>¶
　　音釋辨疑考證紛不一家正編之中凡例發明書法考¶
　　異集覽考證正誤質實濫觴益甚至於續編之作成於¶
　　有明諸臣其時周禮沿尹起莘例作發明而廣義則出¶
　　於張時泰效劉友益書法而為之者夫發明書法其於¶
　　歴朝興革正統偏安之際已不能得執中之論而况效¶
　　而為之者哉且以本朝之臣而紀其開國之事自不能¶
　　不右本朝而左勝國此亦理之常也况三編中嬗代崛¶
　　起之際稱太祖而繫以我者不一而足亦非體例也故¶
<pb:KR2b0037_WYG_000-2a>¶
　　命儒臣纂歴代通鑑輯覽一書盡去歴朝臣各私其君¶
　　之習而歸之正自隆古以至本朝四千五百五十九年¶
　　事實編為一部全書於凡正統偏安天命人心繫屬存¶
　　亡必公必平惟嚴惟謹而無所容心曲徇於其間觀是¶
　　書者凛天命之無常知統系之應守則所以教萬世之¶
　　為君者即所以教萬世之為臣者也書中批論一依¶
皇祖之例自述所見據事以書者十之三儒臣擬批者十之¶
　　七而經筆削塗乙者七之五即用其語弗㸃竄者亦七¶
<pb:KR2b0037_WYG_000-2b>¶
　　之二云¶
　　乾隆丁亥秋月御筆¶
#+PROPERTY: JUAN 御製詩
<pb:KR2b0037_WYG_000-3a>¶
御製觀通鑑輯覽至褚遂良貶潭州事嘉其忠悃輙效¶
　　其體擬作¶
元舅與功臣由來不可誅草茅承顧託寜當惜殘軀忍¶
視夷姜汚曲從政君誣國是太宗創臣忝召奭徒叩首¶
願還笏忤㫖罪奚逋潭州被薄譴敢曰非其辜迴首望¶
金門無言以嗟吁¶
#+PROPERTY: JUAN 御製書通鑑輯覧明崇禎甲申紀年事
<pb:KR2b0037_WYG_000-4a>¶
御製書通鑑輯覽明崇禎甲申紀年事¶
通鑑輯覽將成司事者舉通鑑綱目三編之例扵甲申¶
嵗𣣔大書順治元年分注崇禎十七年於下且凡勝朝¶
事皆别書明而扵李自成陷京師即繫以明亾余曰不¶
可夫三編之例非𫐠續編之例乎續續扵元順帝二十¶
七年即分注明年元主北奔而繫以元亾去至正二十¶
八年為洪武元年且自順帝十五年眀祖起兵之後扵¶
凡元政即别書元以示異雖臣各私其君之義也而朕¶
<pb:KR2b0037_WYG_000-4b>¶
實鄙之盖以理責人者必光以理自處天下者天下之¶
天下非一家之天下也言悖而出者亦悖而入居今之¶
時貶亡明而尊本朝如眀之元其誰曰不可然朕不為¶
也也通鑑輯覽之書非一時之書乃萬世之書扵正統¶
偏安之繫必公必平天命人心之嚮必嚴必謹且正編¶
續編既一正其自視尊大之陋習而頋扵本朝嬗代之¶
際有所偏向是不有恧於心而貽来世之譏乎兹扵甲¶
申嵗仍命大書崇禎十七年分書順治元年以别之即¶
<pb:KR2b0037_WYG_000-5a>¶
李自成陷京師亦不遽書明亡而福王𢎞光元年亦令¶
分注扵下必俟次年福王於江寜被執而後書眀亡夫¶
福王設於江南能自立未嘗不可為南北朝如宋髙宗¶
之例也而奈其日即慆淫以致天命去而人心失是非¶
開創者欲究我兵威而實守成者自失其神器也若夫¶
唐王桂王窮竄邉隅苟延旦夕此正與宋之帝昺帝昰¶
同例不可仍以正統屬之用以示萬世守成之主思天¶
命人心之難諶凛凛乎惴惴乎保祖宗所貽留為臣民¶
<pb:KR2b0037_WYG_000-5b>¶
所繫屬而不敢謬恃書法之可有髙下焉庶㡬朕纂通¶
鑑輯覽之本意或不失春秋大一統之義乎¶
#+PROPERTY: JUAN 命通鑑輯覽附紀明唐桂二王事蹟諭
<pb:KR2b0037_WYG_000-6a>¶
命通鑑輯覽附紀明唐桂二王事蹟諭¶
甲申嵗我國家既定鼎京師而明福王朱由崧為南京¶
諸臣迎立改元首尾一載其後唐王朱聿鍵桂王朱由¶
榔相繼稱號者又十有餘年當時以其事渉本朝開創¶
之初凡所紀年號例從芟削即朱璘之明紀輯畧亦以¶
附三王紀年為浙江撫臣等所奏燬兹以搜訪遺籍外¶
省奏進此書閲其體例非不尊崇本朝且無犯諱字跡¶
徒以附紀明末三王自不宜在概禁之列前命編纂通¶
<pb:KR2b0037_WYG_000-6b>¶
鑑輯覽館臣請不録福王事寔因念厯朝嬗代之際進¶
退予奪繫乎萬世公論若前代偏私袒徇之陋習以曲¶
筆妄為髙下朕寔鄙之即如福王承其遺緒江山半壁¶
疆域可慿使能立國自强未甞不足比於宋髙宗之建¶
炎南渡乃孱弱荒滛自貽顚覆而偏安之規模未失不¶
可遽以亡國法絶之特命於崇禎末附紀福王年號仍¶
用雙行分注而提綱則書明以為别至蕪湖被執始大¶
書明亡葢所以折𠂻至是務合乎人情天理之公也至¶
<pb:KR2b0037_WYG_000-7a>¶
於唐王桂王遁跡閩滇茍延殘喘不復成其為國正與¶
宋末昰昺二王之流離海島者相類本不得等於福王¶
之例是以輯覽内未經載入今思二王究為明室宗支¶
與異姓僣竊者不同非偽託也且其始末雖無足道而¶
奔竄事蹟亦多有可攷與其聴不知者私相傳述或致¶
失實無稽轉不若為之約舉大凡俾知二王窮蹙情形¶
不過如此更可以正傳聞之譌舛又其下諸臣以旅拒¶
王師者向多以偽官目之然其間如白文選李定國等¶
<pb:KR2b0037_WYG_000-7b>¶
本獻賊義子反側無常彼在明已合稱賊稱偽自當凖¶
春秋書盗之例又如金堡等之五虎横行把持國是者¶
亦無足齒録若其他各為其主始終不屈以至隕首捐¶
軀者不一而足較宋末之文天祥陸秀夫寔相彷彿雖¶
混一之初兵威迅掃不得不行抗命之誅而諸人瑣尾¶
間闗有死無貳洵無愧人臣忠於所事之義迄今日乆¶
將遂冺沒朕甚憫之亦宜略為紀緑使之有傳於後設¶
以為載筆有體則凡事涉二王者不妨直以彼字稱之¶
<pb:KR2b0037_WYG_000-8a>¶
用存偏正之别而其臣則竟書為某王之某官某槩不¶
必斥之為偽也明紀輯畧已命有司弛其禁而通鑑輯¶
覽校刋將竣其令四庫全書館總裁詮叙唐桂二王本¶
末别為附録卷尾凡彼時仗節死義之人考訂事跡悉¶
與備書朕將親為裁定宣付刋行俾讀者咸知朕大中¶
至正未甞有一毫私意偏倚其間而崇奨忠貞亦足以¶
為世道人心之勸書成即以此諭同御製輯覽原序並¶
冠卷端庻将來有所恭考喻朕意焉¶
#+PROPERTY: JUAN 凡例
<pb:KR2b0037_WYG_000-9a>¶
　　　凡例¶
　　　一厯代通鑑纂要本明正德間所輯其書倣宋司¶
　　　　馬光舉要之例上自伏羲下迄元代凡九十有¶
　　　　二卷我¶
　皇上幾餘省覽以編内採録尚未精審¶
　特勅重加訂正并增入明代事迹釐為一百十六卷發¶
　　　　凡起例皆經¶
　睿裁鑑定盡善盡美集史學之大成實足表裏六經準¶
<pb:KR2b0037_WYG_000-9b>¶
　　　　式萬世¶
　　　一朱子綱目及前編續編我¶
聖祖仁皇帝御批刋布昭如星日我¶
　皇上聖學髙深緝熙繩¶
武凡數千百年史䇿得失靡不條貫兼綜折衷美備(臣/)等¶
　　　　以次屬稿進¶
　　呈仰䝉¶
　親御丹毫詳加¶
<pb:KR2b0037_WYG_000-10a>¶
　論定其間析疑考異洞悉毫芒而大義所昭¶
　㣲言特掲謹次第敬録簡端用垂¶
　至教¶
　　　一年經事緯提綱分目一依朱子綱目書法¶
　　　一大書以提要分注以備言此綱目舊例也今提綱¶
　　　　綴目皆酌用大書取便觀覽其有事非一時而¶
　　　　牽連並及或語非至要而採摭堪資者則用小¶
　　　　字附書至注内有更須詮釋者空格以别本文¶
<pb:KR2b0037_WYG_000-10b>¶
　　　　務使眉目朗然無淆覩記¶
　　　一表嵗首年綱目第一要義髙辛以前無甲子可¶
　　　　紀帝堯甲辰以後謹遵¶
聖祖仁皇帝御批綱目前編用邵子皇極經世書例編次¶
　　　　干支標於每年之上歴代倣此至唐虞稱載夏¶
　　　　稱嵗商稱祀周以後稱年皆隨其代而書之¶
　　　一劉恕陳桱通鑑外紀胡宏皇王大紀皆始於盤¶
　　　　古其說荒遠難稽金履祥通鑑前編始自唐堯¶
<pb:KR2b0037_WYG_000-11a>¶
　　　　於上古事又多闕畧今以孔子繫易為斷肇始¶
　　　　庖羲不更逺溯邃古¶
　　　一我¶
　　國家誕膺¶
符命朱果發祥瑞貺屢臻昭爍今古¶
太祖髙皇帝肇興大業¶
太宗文皇帝嗣炳鴻謨凡偉烈豐功事闗明紀者自宜登¶
　　　　諸簡䇿用昭¶
<pb:KR2b0037_WYG_000-11b>¶
　　興運之隆今並㳟依¶
實録敬謹纂輯¶
　　　一尚書備稱祀載春秋首紀春王統事表年實史¶
　　　　家大法是書於厯代紀年之際大書分注進退¶
　　　　攸闗皆仰禀¶
　聖謨權衡允協其有未改嵗而事渉兩朝者則並用一¶
　　　　年兩系之例以存其統至附庸小國嵗首不書¶
　　　　年號惟嗣位改元乃一書¶
<pb:KR2b0037_WYG_000-12a>¶
　　　一正統偏安之辨其界最嚴前史毎以興代而紀¶
　　　載前朝因多偏徇若續綱目於宋元明之際更¶
　　　屬不公瀛國既執而猶以宋紀年順帝未亡而¶
　　　即標明國號任意低昂適足貽識者者今自景¶
　　　炎而後至正以前皆恪奉¶
宸裁統歸元紀至於明之崇禎十七年明統尚存亦用¶
　　　大書紀嵗而福王事蹟並遵¶
㫖採輯附書明紀大公至正曠古無倫謹於卷内恭録¶
<pb:KR2b0037_WYG_000-12b>¶
御製文冠諸卷首以昭定論¶
　　一凡立綱書法褒貶攸闗仰䝉¶
睿鑒精詳折𠂻至當大義炳然如賈充禇淵等之書死¶
　　　狄仁傑之書周唐肅宗之書太子徐夀輝之書¶
　　　害並以變文示義¶
特筆所垂發千古未發之隠洵足微顯闡幽永彰法戒¶
　　一綱目始於周威烈王之二十三年前編亦止於是¶
　　　　年二書起訖之際自當區分明晰今於初命晉¶
<pb:KR2b0037_WYG_000-13a>¶
　　　晉大夫一條另標卷首以還二書之舊¶
　　一史法固宜簡要而紀載實貴詳明今自三代以¶
　　　前皆上本六經旁稽諸子秦漢而後事迹滋繁¶
　　　從本史以迄外乗稗官無不博採彚叅以衷至¶
　　　是其或異同互見之處並加案語考定弗蹈兩¶
　　　岐¶
　　一綱目凡例凡命官惟宰相皆書餘官非有故不¶
　　　書今酌用其例凡宰臣之拜免及卒皆書其非¶
<pb:KR2b0037_WYG_000-13b>¶
　　　有事跡顯然者則於他條互見若非宰相而用舍¶
　　　有關國是者則以特書例書之¶
　　一前史措詞類多失實而南北區分之㑹則彼此¶
　　　互相指斥尤舛至公如五代晉之於遼南宋之¶
　　　於金於元皆嘗稱臣稱姪而交兵搆釁猶以入¶
　　　宼書之於情義實為未協今並恪遵¶
指示酌量改定書法悉去偏私以歸至正¶
　　一綱目一書乃朱子門人纂集紀年系月舛誤尚¶
<pb:KR2b0037_WYG_000-14a>¶
　　　多至續綱目所載尤為疎畧失當如分䕫离不蕭¶
　　　幹為二人之類踳駁叠見考證難資今依据正¶
　　　史博稽羣籍悉正牴牾之舊以臻完善之觀¶
　　一凡輿地名目悉按現在郡邑沿革注其大畧其¶
　　　有謬誤相沿之處仍行核正不使異義少滋至¶
　　　於¶
　本朝聲教四訖遐方絶域盡入版圖如河有重源足¶
　　　證都實傳聞之誤實為得諸目覩一破羣盲今¶
<pb:KR2b0037_WYG_000-14b>¶
　　　並詳加按語用以垂信方來¶
　　一凡卷内所見人名字里並依本傳詳注其有本¶
　　　史未立傳者則為旁採諸書俾無滲漏至或有¶
　　　一人而異名及數人而同名者亦悉分晰證明¶
　　　以資考核¶
　　一金元二史出自後代儒臣之手大抵音譯失宜¶
　　　乖舛滋甚厯蒙¶
指示以國語及䝉古語證合本音本義無不確合近又¶
<pb:KR2b0037_WYG_000-15a>¶
命喀爾喀親王成衮札布¶
進所藏蒙古源流一書堪以互為考證今並遵¶
㫖詳加譯改仍於初見處注明舊作某某字様俾開卷¶
　　　了然足資考据¶
　　一唐宋而後野史漸夥增飾流傳殊難依據若宋¶
　　　太祖之斧聲燭影明惠宗之遜國出亡等事異¶
　　　說滋多尤當剖晰是非以昭定論今並隨文駁¶
　　　正勿使滋惑傳聞致乖大義¶
<pb:KR2b0037_WYG_000-15b>¶
　　一凡一事而首尾相距頗逺者綱目於前後皆為¶
　　　立綱雖起訖自明而檢尋未易今皆量其事之¶
　　　本末酌行總敘或於初見一條備言其終或於¶
　　　最後一條追敘其始仍用先是至是及初字尋¶
　　　字等文分别紀録眉清目朗庶覺貫串非難¶
　　一綱目定例書月不書日今仍其舊惟日食則仍¶
　　　系日其或有事迹紛冗必須詳載干支次序方¶
　　　能明了者則亦於目内書日以别之¶
<pb:KR2b0037_WYG_000-16a>¶
　　一先儒論斷其醇正可取者間加甄録具載姓名¶
　　　其採於本史者則曰史臣或稱某史贊以别之¶
　　一史家音注如司馬貞之於史記顔師古之於漢¶
　　　書胡三省之於資治通鑑並稱詳贍今於奥義¶
　　　竒文間採諸家之說為之箋釋至如賀善之贊¶
　　　尹起莘之發明以及周禮張時泰等所述皆摭¶
　　　拾空談文蕪義淺並加刋削以省繁文¶
　　一杜預解左傳及胡三省解通鑑多有注某事始¶
<pb:KR2b0037_WYG_000-16b>¶
　　　此某人始此等例今於事之有闗係者並倣其¶
　　　例酌加標注以便檢尋¶
#+PROPERTY: JUAN 告成進呈表
<pb:KR2b0037_WYG_000-17a>¶
御批歴代通鑑輯覽告成進¶
　呈表¶
　　大學士公(臣/)傅恒等奉¶
勅編纂¶
御批歴代通鑑輯覽告成謹奉¶
　表上¶
　進者(臣/)恒等誠惶誠恐稽首頓首¶
　上言欽惟我¶
<pb:KR2b0037_WYG_000-17b>¶
皇上¶
　法古綏猷¶
　右文成化¶
　稽帝堯而稽帝舜考禮樂以等百世之王¶
　監有夏而監有殷秉權衡以定一中之統刋厯代廿¶
　　二家之史文訂差訛紀勝國三百載之書編沿正¶
　　續廣修明於舊典取鑑無遺闡義例於㣲言折衷¶
　　有待惟¶
<pb:KR2b0037_WYG_000-18a>¶
作者之謂聖體則史而義則經洵¶
煥乎其有文指以千而言以萬成編既定¶
至教斯垂原夫在昔有邦若時稽古因文見義用布訓¶
　　於丹青比事屬辭咸取裁於筆削葢史使其記必¶
　　明取舍之宜而鑑監於前實具是非之迹至編年¶
　　以定體尤提要而徴文涑水之表嵗系時裒輯實¶
　　原於漢紀紫陽之列綱分目指歸悉本於魯書洎¶
　　遞嬗夫元明亦間沿為著述然而年芟益部不同¶
<pb:KR2b0037_WYG_000-18b>¶
　　習氏之存劉系黜房陵莫問昭公之在晉合書地¶
　　書人以表例枘鑿恒多繋嵗陽嵗隂以表名盾矛¶
　　不免雖糾唐有作文人之習相沿而譏鄶無庸史¶
　　法之傳漸失乃在前明中葉復有纂要一書畧具¶
　　規模倍多踳駁魯魚錯見沿故牘之乖譌臧否失¶
　　宜任詹言之蕪漏當發函於¶
幾暇欲訂毫釐因付館以編摩載陳圭臬纂排數載㑹¶
　　萃羣書授青簡而¶
<pb:KR2b0037_WYG_000-19a>¶
　肇錫嘉名¶
　御丹毫而時抒精義溯自分編以論次逮兹削藁而觀¶
　　　成凡條目之攸紛幸¶
　睿裁之悉禀¶
　闡特標之論覺管窺蠡測而無由¶
　垂刪定之文實壤薄流涓之莫助承素王而纘彛典說¶
　　　明則道自可行仰¶
聖祖而紹前聞揆一則心無不合昭其經法大㫖備而悉¶
<pb:KR2b0037_WYG_000-19b>¶
　　　奉指南示以變通舊例繁而不皆從朔大用䇿而¶
　　　小用牘若網在綱國為緯而年為經咸指諸掌審¶
　　　是非而繩懸悉準具首尾而囊括無餘紀載之例¶
　　　綦嚴宜事增而文省見聞之辭各異故逺畧而近¶
　　　詳或分注以備言特書與附書並列或後經以終¶
　　　義事本與事末兼該披月竁之輿圖悉河判重源¶
　　　之實考星經之次舍知躔同五緯之誣國語則遥¶
　　　證金源按出之傳譌始剖世牒則逺徴䝉古却特¶
<pb:KR2b0037_WYG_000-20a>¶
　　之受姓咸稽以至正字審音三蒼並協旁及釋名¶
　　辨物五雅兼資凡質實而辨疑盡部居而州次譬¶
　　校讐於掃葉作述之義昭如擥體要於挈裘興替¶
　　之端備矣且夫正統偏安之辨尤屬人心天命所¶
　　關即良史未協於大公欽¶
宸斷獨衷於至是蓋自緹油失職恒縁諱飾為文迨至¶
　　光岳分區浸以詆諆成習名互稱夫島索徒相嘲¶
　　出聘之車號已貶於孫臣尚欲侈横磨之劒總偏¶
<pb:KR2b0037_WYG_000-20b>¶
　　私之曲徇致名義之都乖况如丙子䜟成宋祚隨¶
　　江潮並歇庚申史就元基與塞草同荒乃或續景¶
　　炎於南渡之餘更且擯至正於北遷之始皆妄加¶
　　其予奪遂盡悖乎公平惟¶
至聖之制義因心故定案必循名責實削紀年於閏位¶
　　凛乎大命之難諶改書宼於舊條截然内詞之莫¶
　　假實從古未發之義於此心適得所同屬勝朝改¶
　　玉之時當¶
<pb:KR2b0037_WYG_000-21a>¶
　聖代膺圖之㑹欣際¶
六龍乗御大一統已悉受周疆¶
　特念五馬倉皇小朝廷尚僅留夏肄殉黄巾於冀北既¶
　　　大書春月之三擅白版於江東遂并紀福王之一¶
　　　運分甲乙存殘局而國號斯加事削閩滇溯遺封¶
　　　而藩稱非偽是皆擴¶
　天地為公之量覆載同符因之冠¶
　星雲有倬之章典謨並燦春秋之㫖在居正奉正義以¶
<pb:KR2b0037_WYG_000-21b>¶
　　　無私帝王之事集大成勒成書於有永允矣無偏¶
　　　而無黨粲然是訓而是行至¶
　特筆之所垂統全書而咸貫劒南之册未至肅皇不改¶
　　　儲稱上都之號猶存懷邸難逃簒字循莽大夫之¶
　　　例望石城而冷笑褚公冠周平章之名對髙廟而¶
　　　多慚狄相莫不約羣紛以炳義本¶
　彛訓以敷言立綱常名教之大防極㣲顯婉彰而一致¶
　　　信讀書之貴得間不啻引錐而畫沙審觀人之必¶
<pb:KR2b0037_WYG_000-22a>¶
　　於㣲乃如鑄鼎以象物蓋揚王鈇以治萬世非¶
天子莫操其權而㑹民極以執兩端獨¶
聖人能見其大昔者蘭陵通史繁華徒侈千篇貞觀晉¶
　　書論斷祇存四贊咨忠臣而録袁粲寧本親裁侈¶
　　盛事而補陳橋何闗正體從未有定書法則¶
軒鏡心懸著史評則¶
堯文手勒善者勸而惡者懼知袞鉞之非空言參於天¶
　　而驗於人在方䇿以明大道書成一百十六卷盡¶
<pb:KR2b0037_WYG_000-22b>¶
　　善盡美而蔑以加事紀四千五百年舉要舉凡而¶
　　得其當(臣/)等學慚閎覽才謝淹通識故籍而有愧¶
　　五難論先民而粗聞十例時政記言起居記事願¶
　　依左右史之班伯恭知古君舉知今難參大小賢¶
　　之列屬操觚於虎觀濫厠分排承執簡於麟編幸¶
　　邀¶
鑒定惟子夏得其書矣詎能贊夫一詞若臯陶見而知¶
　　之實叨榮於千載從此名山藏副定百家作史之¶
<pb:KR2b0037_WYG_000-23a>¶
　　模更欣¶
　秘殿刋成闡奕禩傳心之要(臣/)等無任瞻¶
天仰¶
聖激切屏營之至謹奉¶
　表恭¶
　進以¶
聞¶
　乾隆三十三年正月初十日大學士公(臣/)傅　恒¶
<pb:KR2b0037_WYG_000-23b>¶
　　　　　　　　　　　大　學　士　(臣/)　尹繼善¶
　　　　　　　　　　　大　學　士　(臣/)　劉統勲¶
　　　　　　　　　　　協辦大學士尚書公(臣/)阿里衮¶
　　　　　　　　　　　協辦大學士尚書(臣/)劉　綸¶
　　　　　　　　　　　户部尚書(臣/)于敏中¶
　　　　　　　　　　　刑部尚書(臣/)舒赫德等謹¶
　上表¶
#+PROPERTY: JUAN [職名]
<pb:KR2b0037_WYG_000-24a>¶
　　　　監理¶
　武英殿管理事務多羅履郡王　　　(臣/)永　珹¶
　經筵講官武英殿管理事務戸部左侍郎總管内務府大臣(臣/)英　廉¶
　武英殿管理事務正紅旗漢軍副都統　　　　　　(臣/)和爾經額¶
　　　　校刋¶
　經筵講官武英殿總裁禮部尚書　　　　　　　　(臣/)王際華¶
　　　　　　　　　　　　　　　　　　　　　　(臣/)覺羅奉寛¶
　　　　監造¶
<pb:KR2b0037_WYG_000-24b>¶
　　内務府管理六庫事務郎中加十級紀録五次(臣/)六十九¶
　　内務府營造司郎中加一級紀録七次(臣/)誠　意¶
　　南　苑　員　外　郎　兼　佐　領(臣/)劉　淳¶
　　武備院主事加一級紀録　七次(臣/)永　善¶
　　内　　　　　　管　　　　　領(臣/)扎　欽¶
　　副　　　　　　管　　　　　　領(臣/)六　格¶
　　監　　　造　　加　　三　　　級(臣/)吉蘭泰¶
　　監　　　造　　加　　三　　　級(臣/)文殊保¶
<pb:KR2b0037_WYG_000-25a>¶
　　庫　　　　　　　　　　　　掌(臣/)六達塞¶
　　庫　　　　　　　　　　　　掌(臣/)伊靈阿¶
　　　　校對¶
　日講起居注官武英殿提調左春坊左贊善(臣/)彭紹觀¶
　武英殿提調　翰　林　院　編　修(臣/)陳　淦¶
　　翰　　林　　院　　修　　撰(臣/)張書勲¶
　　翰　　林　　院　　編　　修(臣/)姚　頥¶
　　翰　　林　　院　　編　　　修(臣/)陸費墀¶
<pb:KR2b0037_WYG_000-25b>¶
　　翰　　林　　院　　編　　修(臣/)陳昌圖¶
　　翰　　林　　院　　編　　修(臣/)陳桂森¶
　　翰　　林　　院　　編　　修(臣/)黄良棟¶
　　翰　　林　　院　　編　　修(臣/)徐天柱¶
　　翰　　林　　院　　編　　修(臣/)秦　泉¶
　　翰　　林　　院　　編　　修(臣/)劉錫嘏¶
　　翰　　林　　院　　編　　修(臣/)楊夀楠¶
　　翰　　林　　院　　檢　　討(臣/)張運暹¶
<pb:KR2b0037_WYG_000-26a>¶
　　翰　　林　　院　　檢　　討(臣/)季學錦¶
　　舉　　　　　　　　　　　　人(臣/)顧天駿¶
　　舉　　　　　　　　　　　　人(臣/)𡊮錫衡¶
　　舉　　　　　　　　　　　　人(臣/)毛　圻¶
　　副　　　榜　　　貢　　　　生(臣/)戚健中¶
　　副　　　榜　　　貢　　　　生(臣/)楊有源¶
　　嵗　　　　　　貢　　　　　生(臣/)王炳文¶
<pb:KR2b0037_WYG_000-27a>¶
　　　　正總裁¶
　　　　　　　　　　　　　　　　　　(臣/)傅　恒¶
　　　　　　　　　　　　　　　　　　(臣/)來　保¶
　　　　　　　　　　　　　　　　　　(臣/)尹繼善¶
　　　　　　　　　　　　　　　　　　(臣/)劉統勲¶
　　　　副總裁¶
　　　　　　　　　　　　　　　　　　(臣/)兆　惠¶
　　　　　　　　　　　　　　　　　　(臣/)阿里衮¶
<pb:KR2b0037_WYG_000-27b>¶
　　　　　　　　　　　　　　　　　　(臣/)舒赫德¶
　　　　　　　　　　　　　　　　　　(臣/)阿　桂¶
　　　　　　　　　　　　　　　　　　(臣/)劉　綸¶
　　　　　　　　　　　　　　　　　　(臣/)于敏中¶
　經筵講官刑部尚書今任工部尚書　　　(臣/)裘曰修¶
　　　　提調官¶
　　禮科掌印給事中今任河南布政使(臣/)覺羅巴延三¶
　　原任吏部文選司郎中續任刑部侍郎(臣/)額爾景額¶
<pb:KR2b0037_WYG_000-28a>¶
　　原任戸部員外郎續任工部侍郎(臣/)珠魯訥¶
　　戸部員外郎續任理藩院侍郎(臣/)慶　桂¶
　　原任戸部郎中續任漕運總督(臣/)傅　顯¶
　　戸部員外郎今任内閣學士(臣/)博清額¶
　　原任内閣侍讀學士續任戸部侍郎世襲雲騎尉(臣/)伊克坦布¶
　　吏部文選司郎中今任吏部侍郎(臣/)袁守侗¶
　　陜西道監察御史今任湖南沅州府知府(臣/)晆朝棟¶
　　原　任　江　西　道　監　察　御　史(臣/)毛永爕¶
<pb:KR2b0037_WYG_000-28b>¶
　　原　任　吏　部　員　外　郎　(臣/)　顧　雲¶
　　原任戸部郎中續任雲南鹽驛道(臣/)馮光熊¶
　　吏科給事中今任戸部倉場侍郎(臣/)劉秉恬¶
　　原任刑部郎中今授吏部主事(臣/)王　昶¶
　　戸部員外郎今任貴州道監察御史(臣/)張　霽¶
　　　　收掌官¶
　　刑　部　員　外　郎　今　任　郎　中(臣/)保　成¶
　　中書科筆帖式今任山西歸化城同知(臣/)勒　保¶
<pb:KR2b0037_WYG_000-29a>¶
　　原任内閣中書續任湖南辰州府元陵縣知縣(臣/)毛應藻¶
　　宗人　府　主　事　今任禮部郎中(臣/)鄭歩雲¶
　　内　閣　中　書　今任宗人府主事(臣/)馮應榴¶
　　　　纂修官¶
　　原任翰林院侍讀四　品　職　銜(臣/)楊述曾¶
　　翰　林　院　侍　讀　學　士　(臣/)　朱　筠¶
　　翰　林　院　侍　讀　學　士　(臣/)　韋謙恒¶
　　翰林院編修今任詹事府少詹事(臣/)彭元瑞¶
<pb:KR2b0037_WYG_000-29b>¶
　　翰林院編修今任貴州貴西道(臣/)趙　翼¶
　　翰林院庶吉士今任刑部郎中(臣/)曹錫寳¶
　　内閣中書今任刑部員外郎(臣/)陸錫熊¶
　　内　閣　中　書　今　候　補　主　事(臣/)阮葵生¶
　　原任内閣中書續任吏部主事(臣/)汪孟鋗¶
　　内　　　閣　　　中　　　　書　(臣/)　趙文哲¶
　　内　　　閣　　　中　　　　書　(臣/)　嚴長明¶
　　内閣中書今任吏部主事(臣/)程晉芳¶
<pb:KR2b0037_WYG_000-30a>¶
　　　　校對官¶
　　翰林院庶吉士今任禮部主事(臣/)沈世煒¶
　　内　閣　侍　讀　今　任起居注主事(臣/)孫士毅¶
　　内閣中書今任起居注主事(臣/)王嵩柱¶
　　内　　　閣　　　　中　　　書　(臣/)　方　煒¶
　　内　閣　中　書　今　任　侍　讀(臣/)郭元漋¶
　　内閣中書今任刑部主事(臣/)劉鳯翔¶
　　内閣中書今任刑部員外郎(臣/)禇寅亮¶
<pb:KR2b0037_WYG_000-30b>¶
　　内閣中書今任福建汀州府同知(臣/)呉　寛¶
　　内閣中書今任山西寧武府同知(臣/)吳　烺¶
　　原　任　　内　　閣　中　書　(臣/)　周發春¶
　　　　總校官¶
　　翰林院侍讀學士今任工部侍郎(臣/)劉星煒¶
　　詹事府少詹事今任内閣學士兼禮部侍郎(臣/)汪廷璵¶
　　右春坊右庶子今任陜西布政使(臣/)畢　沅¶
　　原任翰林院編修續任浙江寧波府知府(臣/)王紹曾¶
<pb:KR2b0037_WYG_000-31a>¶
　　右春坊右中允　今　任　庶子(臣/)曹文埴¶
　　翰　　林　　院　　　侍　　　讀(臣/)吳省欽¶
　　翰林院編修今任四川道監察御史(臣/)李孔陽¶
　　翰林　院編修今　任　贊　善(臣/)王燕緒¶
　　翰林院編修今任刑部　主　事(臣/)陳蘭森¶
　　原任翰林院侍讀學士今任編修(臣/)紀　昀¶
　　翰　　林　　院　　　編　　修(臣/)嵇承謙¶
　　原任司經局洗馬續任湖南衡州府知府(臣/)宋　銑¶
#+PROPERTY: JUAN 目錄
<pb:KR2b0037_WYG_000-32a>¶
欽定四庫全書　　　　　史部二¶
御批歴代通鑑輯覽目録　　編年類¶
　　第一卷¶
　　　伏羲氏至髙辛氏祇載傳世年代¶
　　　起甲辰陶唐氏帝堯元載(始書紀/元甲子)訖乙亥有虞¶
　　　氏帝舜五十載　卷凡一百五十二年¶
　　第二卷¶
　　　起丙子夏后禹元嵗訖己卯商王受辛三十三¶
<pb:KR2b0037_WYG_000-32b>¶
　　　祀(即周武王/十三年)　卷凡一千八十三年有竒¶
　　第三卷¶
　　　起己卯周武王十三年訖庚午周幽王十一年¶
　　　　卷凡三百五十二年¶
　　第四卷¶
　　　起辛未周平王元年訖戊寅周襄王九年　卷¶
　　　凡一百二十八年¶
　　第五卷¶
<pb:KR2b0037_WYG_000-33a>¶
　　　起己夘周襄王十年訖乙亥周定王二十一年¶
　　　　卷凡五十七年¶
　　第六卷¶
　　　起丙子周簡王元年訖丁夘周景王十一年¶
　　　　卷凡五十二年¶
　　第七卷¶
　　　起戊辰周景王十二年訖辛亥周敬王三十年¶
　　　　卷凡四十四年¶
<pb:KR2b0037_WYG_000-33b>¶
　　第八卷¶
　　　起壬子周敬王三十一年訖丁丑周威烈王二¶
　　　十二年　卷凡八十六年¶
　　第九卷¶
　　　起戊寅周威烈王二十三年訖辛巳周赧王三¶
　　　十五年　卷凡一百二十四年¶
　　第十卷¶
　　　起壬午周赧王三十六年訖己卯秦王政二十¶
<pb:KR2b0037_WYG_000-34a>¶
　　　五年　卷凡五十八年¶
　　第十一卷¶
　　　起庚辰秦始皇二十六年訖甲午秦二世三年¶
　　　　卷凡十五年¶
　　第十二卷¶
　　　起乙未楚義帝元年訖己亥(西楚霸王五年/即漢髙帝五年)¶
　　　卷凡四年有竒¶
　　第十三卷¶
<pb:KR2b0037_WYG_000-34b>¶
　　　起己亥漢髙帝六年訖辛酉漢吕后八年　卷¶
　　　凡二十二年有竒¶
　　第十四卷¶
　　　起壬戍漢文帝元年訖庚子漢景帝後三年¶
　　　卷凡三十九年¶
　　第十五卷¶
　　　起辛丑漢武帝建元元年訖甲子漢武帝元狩¶
　　　六年　卷凡二十四年¶
<pb:KR2b0037_WYG_000-35a>¶
　　第十六卷¶
　　　起乙丑漢武帝元鼎元年訖庚子漢昭帝始元¶
　　　六年　卷凡三十六年¶
　　第十七卷¶
　　　起辛丑漢昭帝元鳯元年訖壬申漢宣帝黄龍¶
　　　元年　卷凡三十二年¶
　　第十八卷¶
　　　起癸酉漢元帝初元元年訖戊申漢成帝永始¶
<pb:KR2b0037_WYG_000-35b>¶
　　　四年　卷凡三十六年¶
　　第十九卷¶
　　　起己酉漢成帝元延元年訖乙丑漢平帝元始¶
　　　五年　卷凡十七年¶
　　第二十卷¶
　　　起丙寅漢孺子嬰居攝元年訖乙酉五月漢淮¶
　　　陽王三年　卷凡十九年有竒¶
　　第二十一卷¶
<pb:KR2b0037_WYG_000-36a>¶
　　　起乙酉六月後漢世祖光武帝建武元年訖壬¶
　　　寅後漢世祖光武帝建武十八年　卷凡十七¶
　　　年有竒¶
　　第二十二卷¶
　　　起癸卯後漢世祖光武帝建武十九年訖癸未¶
　　　後漢章帝建初八年　卷凡四十一年¶
　　第二十三卷¶
　　　起甲申後漢章帝元和元年訖辛酉後漢安帝¶
<pb:KR2b0037_WYG_000-36b>¶
　　　建光元年　卷凡三十八年¶
　　第二十四卷¶
　　　起壬戍後漢安帝建光元年訖己亥後漢桓帝¶
　　　延熹二年　卷凡三十八年¶
　　第二十五卷¶
　　　起庚子後漢桓帝延熹三年訖丁卯後漢靈帝¶
　　　中平四年　卷凡二十八年¶
　　第二十六卷¶
<pb:KR2b0037_WYG_000-37a>¶
　　　起戊辰後漢靈帝中平五年訖己卯後漢獻帝¶
　　　建安四年　卷凡十二年¶
　　第二十七卷¶
　　　起庚辰後漢獻帝建安五年訖庚子後漢獻帝¶
　　　建安二十五年　卷凡二十一年¶
　　第二十八卷¶
　　　起辛丑蜀漢昭烈帝章武元年訖戊辰蜀漢帝¶
　　　禪延熙十一年　卷凡二十八年¶
<pb:KR2b0037_WYG_000-37b>¶
　　第二十九卷¶
　　　起己巳蜀漢帝禪延熙十二年訖己亥晉武帝¶
　　　咸寧五年　卷凡三十一年¶
　　第三十卷¶
　　　起庚子晉武帝太康元年訖甲子晉惠帝永興¶
　　　元年　卷凡二十五年¶
　　第三十一卷¶
　　　起乙丑晉惠帝永興二年訖戊寅晉元帝太興¶
<pb:KR2b0037_WYG_000-38a>¶
　　　元年　卷凡十四年¶
　　第三十二卷¶
　　　起己夘晉元帝太興二年訖丁未晉穆帝永和¶
　　　三年　卷凡二十九年¶
　　第三十三卷¶
　　　起戊申晉穆帝永和四年訖己卯晉孝武帝太¶
　　　元四年　卷凡三十二年¶
　　第三十四卷¶
<pb:KR2b0037_WYG_000-38b>¶
　　　起庚辰晉孝武帝太元五年訖戊戍晉安帝隆¶
　　　安二年　卷凡十九年¶
　　第三十五卷¶
　　　起己亥晉安帝隆安三年訖庚戍晉安帝義熙¶
　　　六年　卷凡十二年¶
　　第三十六卷¶
　　　起辛亥晉安帝義熙七年訖丁卯宋文帝元嘉¶
　　　四年魏太武帝始光四年　卷凡十七年¶
<pb:KR2b0037_WYG_000-39a>¶
　　第三十七卷¶
　　　起戊辰宋文帝元嘉五年魏太武帝神䴥元年¶
　　　訖庚寅宋文帝元嘉二十七年魏太武帝太平¶
　　　真君十一年　卷凡二十三年¶
　　第三十八卷¶
　　　起辛卯宋文帝元嘉二十八年魏太武帝太平¶
　　　真君十二年訖丙午宋明帝泰始二年魏獻文¶
　　　帝天安元年　卷凡十六年¶
<pb:KR2b0037_WYG_000-39b>¶
　　第三十九卷¶
　　　起丁未宋明帝泰始三年魏獻文帝皇興元年¶
　　　訖丙寅齊武帝永明四年魏孝文帝太和十年¶
　　　　卷凡二十年¶
　　第四十卷¶
　　　起丁卯齊武帝永明五年魏孝文帝太和十一¶
　　　年訖庚辰齊主寳卷永元二年魏宣武帝景明¶
　　　元年　卷凡十四年¶
<pb:KR2b0037_WYG_000-40a>¶
　　第四十一卷¶
　　　起辛巳齊和帝中興元年魏宣武帝景明二年¶
　　　訖己亥梁武帝天監十八年魏孝明帝神龜二¶
　　　年　卷凡十九年¶
　　第四十二卷¶
　　　起庚子梁武帝普通元年魏孝明帝正光元年¶
　　　訖庚戍梁武帝中大通二年魏孝莊帝永安三¶
　　　年　卷凡十一年¶
<pb:KR2b0037_WYG_000-40b>¶
　　第四十三卷¶
　　　起辛亥梁武帝中大通三年魏節閔帝普泰元¶
　　　年訖丙寅梁武帝中大同元年東魏孝静帝武¶
　　　定四年　卷凡十六年¶
　　第四十四卷¶
　　　起丁卯梁武帝太清元年東魏孝静帝武定五¶
　　　年訖壬申梁元帝承聖元年魏廢帝欽元年齊¶
　　　文宣帝天保三年　卷凡六年¶
<pb:KR2b0037_WYG_000-41a>¶
　　第四十五卷¶
　　　起癸酉梁元帝承聖二年魏廢帝欽二年齊文¶
　　　宣帝天保四年訖戊子陳主伯宗光大二年齊¶
　　　天統四年　卷凡十六年¶
　　第四十六卷¶
　　　起己丑陳宣帝太建元年訖戊申隋文帝開皇¶
　　　八年　卷凡二十年¶
　　第四十七卷¶
<pb:KR2b0037_WYG_000-41b>¶
　　　起己酉隋文帝開皇九年訖丙寅隋焬帝大業¶
　　　二年　卷凡十八年¶
　　第四十八卷¶
　　　起丁卯隋焬帝大業三年訖丁丑隋焬帝大業¶
　　　十三年　卷凡十一年¶
　　第四十九卷¶
　　　起戊寅隋焬帝大業十四年訖癸未唐髙祖武¶
　　　德六年　卷凡六年¶
<pb:KR2b0037_WYG_000-42a>¶
　　第五十卷¶
　　　起甲申唐髙祖武德七年訖丙申唐太宗貞觀¶
　　　十年　卷凡十三年¶
　　第五十一卷¶
　　　起丁酉唐太宗貞觀十一年訖乙卯唐髙宗永¶
　　　徽六年　卷凡十九年¶
　　第五十二卷¶
　　　起丙辰唐髙宗顯慶元年訖己丑唐中宗嗣聖¶
<pb:KR2b0037_WYG_000-42b>¶
　　　六年　卷凡三十四年¶
　　第五十三卷¶
　　　起庚寅唐中宗嗣聖七年訖庚戍唐睿宗景雲¶
　　　元年　卷凡二十一年¶
　　第五十四卷¶
　　　起辛亥唐睿宗景雲二年訖丁丑唐元宗開元¶
　　　二十五年　卷凡二十七年¶
　　第五十五卷¶
<pb:KR2b0037_WYG_000-43a>¶
　　　起戊寅唐元宗開元二十六年訖丙申唐元宗¶
　　　天寳十五載是嵗即肅宗至德元載　卷凡十¶
　　　九年¶
　　第五十六卷¶
　　　起丁酉唐肅宗至德二載訖戊申唐代宗大厯¶
　　　三年　卷凡十二年¶
　　第五十七卷¶
　　　起己酉唐代宗大厯四年訖癸亥唐徳宗建中¶
<pb:KR2b0037_WYG_000-43b>¶
　　　四年　卷凡十五年¶
　　第五十八卷¶
　　　起甲子唐德宗興元元年訖癸酉唐德宗貞元¶
　　　九年　卷凡十年¶
　　第五十九卷¶
　　　起甲戌唐德宗貞元十年訖壬辰唐憲宗元和¶
　　　七年　卷凡十九年¶
　　第六十卷¶
<pb:KR2b0037_WYG_000-44a>¶
　　　起癸巳唐憲宗元和八年訖丙午唐敬宗寳厯¶
　　　二年　卷凡十四年¶
　　第六十一卷¶
　　　起丁未唐文宗太和元年訖丙寅唐武宗㑹昌¶
　　　六年　卷凡二十年¶
　　第六十二卷¶
　　　起丁卯唐宣宗大中元年訖戊戌唐僖宗乾符¶
　　　五年　卷凡三十二年¶
<pb:KR2b0037_WYG_000-44b>¶
　　第六十三卷¶
　　　起己亥唐僖宗乾符六年訖己酉唐昭宗龍紀¶
　　　元年　卷凡十一年¶
　　第六十四卷¶
　　　起庚戌唐昭宗大順元年訖辛酉唐昭宗天復¶
　　　元年　卷凡十二年¶
　　第六十五卷¶
　　　起壬戌唐昭宗天復二年訖壬申唐昭宗天祐¶
<pb:KR2b0037_WYG_000-45a>¶
　　　九年後梁太祖乾化二年　卷凡十一年¶
　　第六十六卷¶
　　　起癸酉後梁主瑱乾化三年訖癸未後唐莊宗¶
　　　同光元年　卷凡十一年¶
　　第六十七卷¶
　　　起甲申後唐莊宗同光二年(遼太祖天/贊四年)訖辛卯¶
　　　後唐明宗長興二年(遼太宗天/顯七年)　卷凡八年¶
　　第六十八卷¶
<pb:KR2b0037_WYG_000-45b>¶
　　　起壬辰後唐明宗長興三年(遼太宗天/顯八年)訖辛丑後¶
　　　晉髙祖天福六年(遼太宗㑹/同五年)　卷凡十年¶
　　第六十九卷¶
　　　起壬寅後晉髙祖天福七年(遼太宗㑹/同六年)訖戊申¶
　　　後漢隱帝乾祐元年(遼世宗天/禄三年)　卷凡七年¶
　　第七十卷¶
　　　起己酉後漢隱帝乾祐二年(遼世宗天/禄四年)訖戊午¶
　　　後周世宗顯德五年(遼穆宗應/歴九年)　卷凡十年¶
<pb:KR2b0037_WYG_000-46a>¶
　　第七十一卷¶
　　　起己未後周世宗顯德六年(遼穆宗應/厯十年)訖甲戌¶
　　　宋太祖開寳七年(遼景宗保/寜七年)　卷凡十六年¶
　　第七十二卷¶
　　　起乙亥宋太祖開寳八年(遼景宗保/寜八年)訖甲午宋¶
　　　太宗淳化五年(遼聖宗統/和十四年)　卷凡二十年¶
　　第七十三卷¶
　　　起乙未宋太宗至道元年(遼聖宗統/和十五年)訖己未宋¶
<pb:KR2b0037_WYG_000-46b>¶
　　　真宗天禧三年(遼聖宗太/平元年)　卷凡二十五年¶
　　第七十四卷¶
　　　起庚申宋真宗天禧四年(遼聖宗太/平二年)訖辛巳宋¶
　　　仁宗慶歴元年(遼興宗重/熙十二年)　卷凡二十二年¶
　　第七十五卷¶
　　　起壬午宋仁宗慶歴二年(遼興宗重/熙十三年)訖己未宋¶
　　　仁宗至和二年(遼道宗清/寜三年)　卷凡十四年¶
　　第七十六卷¶
<pb:KR2b0037_WYG_000-47a>¶
　　　起丙申宋仁宗嘉祐元年(遼道宗清/寜四年)訖己酉宋¶
　　　神宗熙寧二年(遼道宗咸/雍七年)　卷凡十四年¶
　　第七十七卷¶
　　　起庚戌宋神宗熙寧三年(遼道宗咸/雍八年)訖乙卯宋¶
　　　神宗熙寧八年(遼道宗太/康三年)　卷凡六年¶
　　第七十八卷¶
　　　起丙辰宋神宗熙寧九年(遼道宗大/康四年)訖辛未宋¶
　　　哲宗元祐六年(遼道宗太/安九年)　卷凡十六年¶
<pb:KR2b0037_WYG_000-47b>¶
　　第七十九卷¶
　　　起壬申宋哲宗元祐七年(遼道宗太/安十年)訖癸未宋¶
　　　徽宗崇寜二年(遼天祚帝/乾統五年)　卷凡十二年¶
　　第八十卷¶
　　　起甲申宋徽宗崇寧三年(遼天祚帝/乾統六年)訖戊戌宋¶
　　　徽宗重和元年(遼天祚帝/天慶十年)　卷凡十五年¶
　　第八十一卷¶
　　　起己亥宋徽宗宣和元年(遼天祚帝/保大元年)訖乙巳宋¶
<pb:KR2b0037_WYG_000-48a>¶
　　　徽宗宣和七年(金太宗天/㑹三年)　卷凡七年¶
　　第八十二卷¶
　　　起丙午宋欽宗靖康元年(金太宗天/㑹四年)訖丁未五¶
　　　月宋欽宗靖康二年(金太宗天/㑹五年)　卷凡一年有¶
　　　竒¶
　　第八十三卷¶
　　　起丁未五月宋髙宗建炎元年訖戊申宋髙宗¶
　　　建炎二年(金太宗天/㑹六年)　卷凡一年有竒¶
<pb:KR2b0037_WYG_000-48b>¶
　　第八十四卷¶
　　　起己酉宋髙宗建炎三年(金太宗天/㑹七年)訖辛亥宋¶
　　　髙宗紹興元年(金太宗天/㑹九年)　卷凡三年¶
　　第八十五卷¶
　　　起壬子宋髙宗紹興二年(金太宗天/㑹十年)訖丁巳宋¶
　　　髙宗紹興七年(金太宗天/㑹十五年)　卷凡六年¶
　　第八十六卷¶
　　　起戊午宋髙宗紹興八年(金熙宗天/眷元年)訖乙丑宋¶
<pb:KR2b0037_WYG_000-49a>¶
　　　髙宗紹興十五年(金熙宗皇/統元年)　卷凡八年¶
　　第八十七卷¶
　　　起丙寅宋髙宗紹興十六年(金熙宗皇/統六年)訖壬午¶
　　　宋髙宗紹興三十二年(金世宗大/定二年)　卷凡十七¶
　　　年¶
　　第八十八卷¶
　　　起癸未宋孝宗隆興元年(金世宗大/定三年)訖己酉宋¶
　　　孝宗淳熙十六年(金世宗大定/二十九年)　卷凡二十七¶
<pb:KR2b0037_WYG_000-49b>¶
　　　年¶
　　第八十九卷¶
　　　起庚戌宋光宗紹熙元年(金章宗明/昌元年)訖乙丑宋¶
　　　寧宗開禧元年(金章宗泰/和五年)　卷凡十六年¶
　　第九十卷¶
　　　起丙寅宋寧宗開禧二年(金章宗泰和六/年元太祖元年)訖庚¶
　　　辰宋寧宗嘉定十三年(金宣宗興定四年/元太祖十五年)　卷¶
　　　凡十五年¶
<pb:KR2b0037_WYG_000-50a>¶
　　第九十一卷¶
　　　起辛巳宋寧宗嘉定十四年(金宣宗興定五年/元太祖十六年)¶
　　　訖壬辰宋理宗紹定五年(金哀宗天興元/年元太宗四年)　卷¶
　　　凡十二年¶
　　第九十二卷¶
　　　起癸巳宋理宗紹定六年(金哀宗天興二/年元太宗五年)訖庚¶
　　　戌宋理宗淳祐十年(元定宗/五年)　卷凡十八年¶
　　第九十三卷¶
<pb:KR2b0037_WYG_000-50b>¶
　　　起辛亥宋理宗淳祐十一年(元憲宗/元年)訖戊辰宋¶
　　　度宗咸淳四年(元世祖至/元五年)　卷凡十八年¶
　　第九十四卷¶
　　　起己巳宋度宗咸淳五年(元世祖至/元六年)訖丙子三¶
　　　月宋帝㬎德祐二年(元世祖至/元十三年)　卷凡七年有¶
　　　竒¶
　　第九十五卷¶
　　　起丙子元世祖至元十三年(宋益王昰/景炎元年)訖丁亥¶
<pb:KR2b0037_WYG_000-51a>¶
　　　元世祖至元二十四年　卷凡十二年¶
　　第九十六卷¶
　　　起戊子元世祖至元二十五年訖丁未元成宗¶
　　　大徳十一年　卷凡二十年¶
　　第九十七卷¶
　　　起戊申元武宗至大元年訖戊辰元泰定帝致¶
　　　和元年　卷凡二十一年¶
　　第九十八卷¶
<pb:KR2b0037_WYG_000-51b>¶
　　　起己巳元明宗元年訖壬辰元順帝至正十二¶
　　　年　卷凡二十四年¶
　　第九十九卷¶
　　　起癸巳元順帝至正十三年訖戊申元順帝至¶
　　　正二十八年　卷凡十五年有竒¶
　　第一百卷¶
　　　起戊申明太祖洪武元年訖丙寅明太祖洪武¶
　　　十九年　卷凡十九年¶
<pb:KR2b0037_WYG_000-52a>¶
　　第一百一卷¶
　　　起丁卯明太祖洪武二十年訖壬午明惠帝建¶
　　　文四年　卷凡十六年¶
　　第一百二卷¶
　　　起癸未明成祖永樂元年訖乙巳明仁宗洪熙¶
　　　元年　卷凡二十三年¶
　　第一百三卷¶
　　　起丙午明宣宗宣德元年訖丙寅明英宗正統¶
<pb:KR2b0037_WYG_000-52b>¶
　　　十一年　卷凡二十一年¶
　　第一百四卷¶
　　　起丁卯明英宗正統十二年訖丙子明景帝景¶
　　　泰七年　卷凡十年¶
　　第一百五卷¶
　　　起丁丑明景帝景泰八年英宗復辟天順元年¶
　　　訖癸巳明憲宗成化九年　卷凡十七年¶
　　第一百六卷¶
<pb:KR2b0037_WYG_000-53a>¶
　　　起甲午明憲宗成化十年訖丙辰明孝宗𢎞治¶
　　　九年　卷凡二十三年¶
　　第一百七卷¶
　　　起丁巳明孝宗𢎞治十年訖戊寅明武宗正徳¶
　　　十三年　卷凡二十二年¶
　　第一百八卷¶
　　　起己卯明武宗正德十四年訖甲午明世宗嘉¶
　　　靖十三年　卷凡十六年¶
<pb:KR2b0037_WYG_000-53b>¶
　　第一百九卷¶
　　　起乙未明世宗嘉靖十四年訖庚申明世宗嘉¶
　　　靖三十九年　卷凡二十六年¶
　　第一百十卷¶
　　　起辛酉明世宗嘉靖四十年訖辛巳明神宗萬¶
　　　厯九年　卷凡二十一年¶
　　第一百十一卷¶
　　　起壬午明神宗萬厯十年訖辛丑明神宗萬厯¶
<pb:KR2b0037_WYG_000-54a>¶
　　　二十九年　卷凡二十年¶
　　第一百十二卷¶
　　　起壬寅明神宗萬厯三十年訖庚申明光宗泰¶
　　　昌元年　卷凡十九年¶
　　第一百十三卷¶
　　　起辛酉明熹宗天啟元年訖丁卯明熹宗天啟¶
　　　七年　卷凡七年¶
　　第一百十四卷¶
<pb:KR2b0037_WYG_000-54b>¶
　　　起戊辰明莊烈帝崇禎元年訖丙子明莊烈帝¶
　　　崇禎九年　卷凡九年¶
　　第一百十五卷¶
　　　起丁丑明莊烈帝崇禎十年訖癸未莊烈帝崇¶
　　　禎十六年　卷凡七年¶
　　第一百十六卷¶
　　　起甲申明莊烈帝崇禎十七年(是年五月明福/王由崧自立訖)¶
　　　(乙酉五/月明亡)　卷凡一年五月¶
<pb:KR2b0037_WYG_000-55a>¶
　　第一百十七卷¶
　　　附明唐桂二王本末(唐王/)¶
　　第一百十八卷¶
　　　附明唐桂二王本末(桂王一/)¶
　　第一百十九卷¶
　　　附明唐桂二王本末(桂王二/)¶
　　第一百二十卷¶
　　　附明唐桂二王本末(桂王三/)¶
<pb:KR2b0037_WYG_000-56a>¶
　　　　(臣/)等謹案¶
　　御批歴代通鑑輯覽一百十六卷附明唐桂二王¶
　　　　本末四卷乾隆三十二年奉¶
　　勅撰是書排輯歴朝事蹟起自黄帝訖於明代編¶
　　　　年紀載綱目相從目所不該者則别為分注¶
　　　　於其下而音切訓詁典故事實有闗考證者¶
　　　　亦詳列焉葢¶
　　　内府舊藏明正徳中李東陽等所撰通鑑纂要¶
<pb:KR2b0037_WYG_000-56b>¶
　　　　一書¶
　　皇上幾暇披尋以其褒貶失宜紀載蕪漏不足以¶
　　　　備¶
　　乙覽因¶
　　命重加編訂發凡起例咸禀¶
　　睿裁每一卷成即繕稿進¶
　　御¶
　　指示書法悉準麟經又¶
<pb:KR2b0037_WYG_000-57a>¶
　　親灑丹毫詳加評斷¶
　　微言大義燦若日星凡¶
　　特筆昭垂皆天理人情之極則不獨詞臣載筆不¶
　　　　能窺見¶
　　髙深即涑水紫陽亦莫能鑚仰於萬一所謂原始¶
　　　　要終推見至隠者文成數萬其指數千不可¶
　　　　一一縷陳而尤於系統年表著¶
　　筆削之大㫖¶
<pb:KR2b0037_WYG_000-57b>¶
　　予奪進退悉準至公故大業冠號則義等於存陳¶
　　　　至正書年則㫖同於在鄆知景炎祥興之不¶
　　　　成為宋而後遯荒棄國者始不能以濫竊虚¶
　　　　名知泰定天順之相繼為君而後乗釁奪宗¶
　　　　者不得以冒干大統凡向來懷鉛握槧聚訟¶
　　　　而不決者一經¶
　　燭照無不得所折衷用以斥彼偏私著為明訓仰¶
　　　　見¶
<pb:KR2b0037_WYG_000-58a>¶
　　聖人之心體如鑑空衡平¶
　　聖人之制作如天施地設惟循自然之理而千古¶
　　　　定案遂無復能低昂髙下於其間誠¶
　　聖訓所謂此非一時之書而萬世之書也至明季¶
　　　　北都淪覆大命已傾福王竊號江東僅及一¶
　　　　載¶
　　皇上如天聖度謂猶有疆域可憑¶
　　特命分注其年從建炎南渡之例又唐桂二王跡¶
<pb:KR2b0037_WYG_000-58b>¶
　　　　同昰昺雖黜其偽號猶¶
　　軫念其遺臣亦¶
　　詔别考始終附綴書後俾不至湮沒無傳大哉¶
　　王言量同天地尤非(臣/)等所能仰賛一辭矣乾隆¶
　　　　四十九年十一月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
